# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.210618
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷二十七
<pb:KR3k0050_WYG_027-1a>¶
欽定四庫全書¶
　圖書編卷二十七¶
　　　　　　　　　　　　　明　章潢　撰¶
西漢厯法¶
　漢武帝元封元年大中大夫公孫卿壺遂太史令司¶
　馬遷等言厯紀壊廢宜改正下御史御史大夫寛與¶
　博士賜等議皆言古帝王創業改制前後不相復所¶
　以明受命于天也三統之制後聖復前聖者以二代¶
<pb:KR3k0050_WYG_027-1b>¶
　在前可推明今二代之統絶而不序惟陛下發盛徳¶
　考宣天地四時之極則順隂陽定明制為萬世法詔¶
　卿遂遷與侍郎尊大典星射姓等議姓等奏不能為¶
　算願募治算者造密度乃選治厯鄧平及長樂司馬¶
　可酒泉候宜君二十餘人方士唐都巴郡洛下閎與¶
　焉乃分東西立晷儀下漏刻以追二十八宿相距于¶
　四方舉終以定晦朔分至躔離月行弦望乃以前厯¶
　大初四千六百一十有七歳至元封七年復得閼逢¶
<pb:KR3k0050_WYG_027-2a>¶
　攝提格之歳仲冬十一月朔旦冬至日月在建星大¶
　歳在初得本星度於是都分天部閎運算其法以律¶
　為宗曰律容一龠積八十一寸則一日之分也與長¶
　相終長九寸八十一分而終復三復而得甲子夫律¶
　隂陽九六爻象之所從出也故黄鍾紀元氣之謂律¶
　律者法也物莫不取法焉葢以律轉厯也與鄧平所¶
　治同於是觀察星度日月之行以推算如閎平法法¶
　一月之日二十九日八十一分日之四十三先籍半¶
<pb:KR3k0050_WYG_027-2b>¶
　日名陽歴先朔月籍生不籍隂厯朔而後月生而以¶
　陽厯朝諸侯王郡臣便議上上使校律厯官淳于陵¶
　渠覆校之陵渠言大初厯晦朔弦望最密而冬至之¶
　夕日月如合璧五星如連珠乃詔鄧平所造八十一¶
　分厯罷廢尤疎逺者十七家遂下詔以元封七年為¶
　大初元年其後元鳯三年大史丞張夀王言更厯非¶
　是詔使者鮮于妄人治厯大丞相麻光等二十餘人¶
　雜候日月晦朔弦望八節二十四氣于上林清臺課¶
<pb:KR3k0050_WYG_027-3a>¶
　諸厯疎密十一家盡六年而夀王課最疎逺大初&KR1318;¶
　第一即墨徐萬且長安徐禹治大初厯亦第一葢自¶
　大初起厯盡元鳯六年三十有六歳而是非定至孝¶
　成之世劉向總六厯列是非作五紀論子劉歆究其¶
　微𦕈作三統厯及譜之以說春秋步法密要¶
東漢厯法¶
　東漢志曰天之動也一晝夜而運過一週星從天而¶
　西日違天而東日所行與天運周在天成度在厯成¶
<pb:KR3k0050_WYG_027-3b>¶
　日居以列宿終以四七受以甲乙終于六旬日月相¶
　推日舒月速當其同謂之合朔舒先速後近一逺三¶
　謂之弦相與為衝分天之中謂望以速及舒光盡體¶
　復謂之晦晦朔合離斗建辰移謂之一日月之行則¶
　有冬有夏冬夏之間則有春有秋日道發南去極彌¶
　逺其景彌長逺長乃極是為冬至日道斂北去極彌¶
　近其景彌短近短乃極是為夏至長短之中道齊景¶
　正春秋分焉日周于天一寒一暑四時備成萬物畢¶
<pb:KR3k0050_WYG_027-4a>¶
　改攝提遷次青龍移辰謂之歳歳首至也月首朔也¶
　至朔同日謂之章同在日首謂之蔀蔀終六旬謂之¶
　紀歳朔又復謂之元是故日以實之月以閏之時以¶
　分之歳以周之章以明之蔀以部之紀以記之元以¶
　原之然後變化萬殊嬴朒無方莫不結繋而稟正焉¶
　極建其中道營于外璇衡追日以察發歛光道生焉¶
　孔壺為漏浮箭為刻下漏數刻以考中星昏明生焉¶
　日有九道月有九行九行出入而交生焉朔㑹望衝¶
<pb:KR3k0050_WYG_027-4b>¶
　鄰于所交虧薄生焉月有晦朔星有合見月有弦望¶
　星有留逆其歸也步術生焉金水承陽先後日下速¶
　則先日遲而後留留而後逆逆與日違違而後速速¶
　與日競競又先日速遲順逆晨夕生焉日月五緯各¶
　有終原而七元生焉見伏有日留行有度而率數生¶
　焉參差齊之多少均之㑹終生焉引而伸之觸而長¶
　之探賾素隠鈎深致逺無幽辟潛伏而不以其精者¶
　也夫然後隂陽有分寒暑有節天地貞觀日月貞明¶
<pb:KR3k0050_WYG_027-5a>¶
晉厯¶
　晉杜預作春秋長厯有言曰天行不息日月星辰各¶
　運其舍皆以其象動者也新故相涉固不容無毫末¶
　之差積久而差遂失晦朔則不得不改憲以從之亦¶
　其理也易於革繫之曰君子以治厯明時革之言更¶
　也言當隨時更革順天以求合而不當為合以驗天¶
唐厯法¶
　開元中詔僧一行作新厯葢自大初至麟徳凡二十¶
<pb:KR3k0050_WYG_027-5b>¶
　有三家矣而一行所為厯其倚數立法皆本易大衍¶
　而立術以應之葢以易轉厯也盡七年較經史所書¶
　氣朔日行宿度可考者皆合而厯成其本議曰易大¶
　傳稱天一地二天三地四天五地六天七地八天九¶
　地十天數始于一地數始于二故合二始以位剛柔¶
　天數終於九地數終於十故合二終以紀閏餘天數¶
　中於五地數中於六故合二中以通律厯天有五音¶
　所以司日也地有六律所以司辰也參伍相周究于¶
<pb:KR3k0050_WYG_027-6a>¶
　六十聖人以此見天地之心也自五以降為五行之¶
　生數自六以往為五材之成數錯而乘之以生數衍¶
　成位一六而退極五十而増極以一六為爻位之統¶
　(爻始於初/成於六)五十為大衍之母(中五衍母/次十衍子)成數乘生數¶
　其算六百為天中之積生數乘成數其算亦六百為¶
　地中之積合千有二百以五十約之則四象周六爻¶
　也以二十四約之則大極包四十九用也綜成數約¶
　中積皆十五綜生數約中積皆四十兼而為天地之¶
<pb:KR3k0050_WYG_027-6b>¶
　數以五位取之則復得二中之合也蓍數之變九六¶
　各一乾坤之象也七八各三六子之象也故爻數通¶
　乎六十策數行乎二百四十此大衍之所以為天地¶
　之樞如環無端而為律厯之大紀也夫易象微于三¶
　四而章于七八卦有二微策有四象故二微之合在¶
　始中之際焉蓍一以七備卦以八周故二章之合在¶
　中終之際焉中極居五六之間由闔闢之交而在章¶
　微之際則人神之極也天地中積千有二百揲之以¶
<pb:KR3k0050_WYG_027-7a>¶
　四為爻率三百以十位乘之而二章之積三千以五¶
　材乘八象為二微之積四十兼章微之積則氣朔之¶
　分母也以三極參之倍六位除之凡七百六十是謂¶
　辰法而齊于伐軌以十位乘之倍大衍除之凡三百¶
　有四是謂刻法而齊于徳運半氣朔之母千五百二¶
　十得天地出符之數因而三之凡四千五百六十當¶
　七精返初之㑹也易始于三微而生一象四象成而¶
　後八卦章三變皆剛大陽之象三變皆柔大隂之象¶
<pb:KR3k0050_WYG_027-7b>¶
　一剛二柔少陽之象一柔二剛少隂之象少陽之剛¶
　有始有壯有究少隂之柔有始有壯有究兼三才而¶
　兩之神明動乎其中故四十有九之象而大業之用¶
　周矣數之徳圓故紀以三而變於七象之徳方故紀¶
　之以四而變于八人在天地之中閱盈虚之變則閏¶
　餘之扐而虚朔之所虚也以終合通大衍之母虧其¶
　地十凡九百四十為通數終合除之得中率四十九¶
　餘十九分之九終歳之弦而斗分復初之朔也夫十¶
<pb:KR3k0050_WYG_027-8a>¶
　九分之九盈九而虚十地于中極之際虧十而從天¶
　所以逺疑陽之戰也乾盈九隠乎龍戰之中故不見¶
　其首坤虚十以道潛龍之氣故不見其成周日之朔¶
　分周歳之閏分與一章之弦一蔀之月皆合于九百¶
　四十葢取諸中率也一策之分十九而章法生一揲¶
　之分七十六而蔀法生一蔀之日二萬七千七百五¶
　十七以通數約之凡二十九日餘四百九十九而日¶
　月相及于朔此六爻之紀也以卦當歳以爻當月以¶
<pb:KR3k0050_WYG_027-8b>¶
　策當日凡三十二歳而小終二百八十五小終於是¶
　與卦運大終二百八十五之數合則參伍二終之合¶
　也策以紀日象以紀月乾坤之策三百六十為日度¶
　之準乾坤之用四十九象為月弦之檢日之一度不¶
　盈全策月之一弦不盈全用故策餘萬五千九百四¶
　十三則十有二中所盈也用差萬七千一百二十四¶
　則十有二朔所虚也綜虚盈之數五歳而再閏中節¶
　相距皆當三五弦望相距皆當二七升降之應發歛¶
<pb:KR3k0050_WYG_027-9a>¶
　之候皆紀之以策而從日者也表裏之行朓朒之變¶
　皆紀之以用而從月者也(積算曰演法紀曰法曰通/法月氣曰中朔朔實曰揲)¶
　(法歲分曰策實周天曰乾實餘分曰虚分氣策曰三/元一元之策則天一遯行也月策囘象一象之策則)¶
　(朔弦望相距也五行用事曰發斂候策曰天中卦策/曰地中斗卦曰貞悔旬周曰夕數小分母曰象統)¶
　曰行曰躔其差曰盈縮積盈縮曰先後月行曰離其¶
　逶迤訓屈行不中道進退遲速不率其常過中則為¶
　速不及中則為遲積遲謂之屈積速謂之伸徒以土¶
　圭之法測土深日至之景尺有伍寸謂之地中鄭氏¶
<pb:KR3k0050_WYG_027-9b>¶
　以為日景於地千里而差一寸一謂尺有五寸者南¶
　戴日下萬五千里地與星辰四游升降三萬里之中是¶
　以半之得地中焉在今潁川陽城宋元嘉中南征林¶
　邑以五月立表望之日在表北景居表南於交州景¶
　在表南三寸於林邑九寸一分交州距洛水陸九千¶
　里葢山川囘折使然以表考其徑當五千里也今所¶
　測交州夏至在表南長三寸三分與元嘉所測略同¶
　而使者還言于交望極纔髙二十餘度八月海中望¶
<pb:KR3k0050_WYG_027-10a>¶
　老人星下有列星燦然明大者甚衆古所未識乃渾¶
　天家以為常不見者也葢隨所至為見如此大史監¶
　南宫說擇河南平地設水準繩樹八尺之表以引度¶
　之自滑臺白馬縣夏至之景尺有五寸七分自滑臺¶
　表南行百九十八里二百七十九步得浚儀岳臺晷¶
　尺有五寸微強自浚儀又南百六十七里二百八十¶
　一步得許州扶溝晷尺四寸四分自扶溝又南百六¶
　十里至上蔡武津晷尺三寸六分半大率五百二十¶
<pb:KR3k0050_WYG_027-10b>¶
　六里二百七十步而晷差二寸餘則舊說日千里而¶
　差一寸者妄矣今以勾股法校陽城中畧夏至尺四¶
　寸七分八厘冬至丈二尺七寸一分半定春秋分五¶
　尺四寸三分以覆矩斜視出地三十四度十分度之¶
　四自滑臺浚儀扶溝諸表視之大率三百五十一里¶
　八十步而北極差一度極之逺近既異則黄道晷景¶
　固隨之而變矣又以圖經校安南日在天頂北二度¶
　四分極髙二十度四分冬至晷七尺九寸四分夏至¶
<pb:KR3k0050_WYG_027-11a>¶
　在表南三寸三分定春秋分二尺九寸三分差陽城¶
　十四度三分其徑則五千二十三里矣又南一至於¶
　林邑北至於鐡勒之地各差十七度四分則在鐡勒¶
　五月日在天頂南二十七度四分極髙二十二度周¶
　圓百有四度常見不隠北至晷四尺一寸三分南至¶
　晷二丈九尺二寸六分定春秋分晷五尺八寸七分其¶
　沒地纔十五餘度夕沒亥西晨出丑東校其里數已¶
　在囘紇之北而骨利幹極南之地猶在其南矣則知¶
<pb:KR3k0050_WYG_027-11b>¶
　常侍王畨本鄭傳萬五千里為勾股斜射法考周徑¶
　之率以揆天度徑五萬里者所謂以蠡測海者也不¶
　知目視不能及逺逺則微差其差不已遂與術錯譬¶
　游于大湖之中廣袤不盈百里已見日月朝夕出入¶
　於湖中及浮大海不知幾千萬里猶見日月朝夕固¶
　出入其中也令于朝夕之際俱設重差而望之必將¶
　大小同術無以分矣横既如此縱亦宜然原古人所¶
　以步圭影之意將節宣和氣輔相物宜不在于辰次¶
<pb:KR3k0050_WYG_027-12a>¶
　之周徑其所重厯數之意將欲恭授人時欽若乾象¶
　不在於渾葢之是非也而或者各信所傳以術天體¶
　謂渾天可任數而測大象可運算而籌是述無稽之¶
　法于視聼之所不及君子所當闕而不議者也誠以¶
　為葢天耶則南方之度漸窄果以為渾天耶則北方¶
　之極寖髙此又渾葢家盡智畢說而未有能通其說¶
　者也則王仲任葛稚川之徒區區於異同之辨亦何¶
　益于人倫之數哉今為覆矩圖南自丹穴北冀幽都¶
<pb:KR3k0050_WYG_027-12b>¶
　每極移一度輒累其差于以稽日食之多少定晝夜¶
　之長短而止則天之晷皆協其數矣¶
　唐志曰一行厯專用大衍之策其要在于候天地之¶
　時以知四時寒暑而仰察夫日月星辰之運行以相¶
　參合而已然四時寒暑無形而運于下天日月星有¶
　象而見于上二者常動而不息一有一無出入升降¶
　或遲或疾不相為謀其久而不能無差忒者勢使之¶
　然也故為厯者其始未嘗不精密其後多疎而不合¶
<pb:KR3k0050_WYG_027-13a>¶
　亦理之然也不合則累變其法以求之自堯舜三代¶
　以來厯未嘗同也唐自大初至麟徳歴二十三家與¶
　天雖近而未密也至一行密矣其倚數立法固無以¶
　易也¶
宋厯¶
　宋志曰厯者歳之積歳者月之積月者日之積日者¶
　分之積又推餘分置閏以定四時非博學妙思弗能¶
　考也夫天體之運星辰之動未始有窮而度以一法¶
<pb:KR3k0050_WYG_027-13b>¶
　是以久則差差則敝而不可用厯之所以數改造也¶
　物銖銖而較之至石必差况于無形之數哉¶
元朝厯法¶
　元承用金厯歳久寖疏世祖欲釐正之命王恂楊恭¶
　慤郭守敬領其事恂等言厯家知厯數而不知厯理¶
　願得通天道精厯理大臣如許衡者總之厯宜精於¶
　是命衡領大史院而是時守敬于厯象特精諸厯事¶
　受成焉當是時守敬言司天莫大於測景古今厯以¶
<pb:KR3k0050_WYG_027-14a>¶
　唐一行所造大衍為稱首則以唐開元間令南宫說¶
　行天下測景所歴地最廣也今國家一統疆宇比唐¶
　尤廣袤宜遣使者四往測景成一代之制而測驗莫¶
　先於儀表今司天儀本宋皇祐中於汴京所造與大¶
　都天規環不協比量南北極差四度有竒又表石年¶
　深欹側難遵用請别創儀表相比覈宜可精於是創¶
　簡儀仰儀及諸儀各臻其精妙以為天樞附極而動¶
　昔人嘗展管候之宿度餘分終未得其的用二線測¶
<pb:KR3k0050_WYG_027-14b>¶
　餘分纎微可考作候極儀極辰既位天體斯正作渾¶
　天儀儀象形似莫適于用作玲瓏儀以表之矩方測¶
　天之正圓欲合也實難法當以圓求圜作仰觀儀古¶
　有經緯儀相連絡而不動作新儀東西運轉南北低¶
　昂而七政列舍中外宫去極度分燦然作立運儀日¶
　有中道月有九行用為測驗其致一也作證理儀表¶
　髙景虚罔象非眞作景符月雖有明測景則難作闚¶
　幾厯法之驗在於交㑹作日月食儀天有赤道輪以¶
<pb:KR3k0050_WYG_027-15a>¶
　當之兩極低昂標以指之作星晷定時儀諸皆創以¶
　意為之又作仰規覆矩圖異方渾葢圖日出入永短¶
　圖與諸儀互參驗而彌精其仰儀銘曰不可體形莫¶
　天大也無競維人仰釡載也六尺為深廣自倍也兼¶
　深廣倍絜釡兌也鑿環為沼準以概也辨方正倍曰¶
　子卦也衡縮度中平斜再也斜起南極平釡鐓也小¶
　大必周入地畫也始周浸斷浸極外也極入地深四¶
　十太也北九十一赤道齘也列刻五十六時配也衡¶
<pb:KR3k0050_WYG_027-15b>¶
　竿加卦巽坤内也以負縮竿本午對也首璇璣板窾¶
　納芥也上下懸直與鐓㑹也視日透光何度在也𤾉¶
　谷朝賓夕餞昧也寒暑發僉驗進退也薄蝕起自鍳¶
　生殺也以避赫曦奪目害也南北之偏亦可槩也極¶
　淺十五林邑界也黄道夏髙人所載也夏永冬短猶¶
　少差也深五十竒鐵勒塞也黄道浸平冬畫晦也夏則¶
　下没永短最也安渾宣夜昕穹葢也六天之象言殊¶
　話也一儀一揆孰善悖也以指為告無煩喙也闇資¶
<pb:KR3k0050_WYG_027-16a>¶
　以明疑者沛也智者是之膠者怪也古今巧厯不億¶
　輩也非讓不為思不建也將窮神巧造化變也其有¶
　俊明昭聖代也泰山礪平河如帶也黄金不磨悠久¶
　賴也鬼神訶禁謹勿壊也於是設監候官十四人分¶
　道行測景東至髙句驪西極滇池南踰朱崖北盡¶
　鐡勒凡二十七所而守敬作懸正儀坐正儀令行四¶
　方測景者用之仰察躔離近取晷景微入刻秒逺周¶
　寰海徧參厯法酌稽中數葢五年而厯成衡守敬具¶
<pb:KR3k0050_WYG_027-16b>¶
　疏言天體難測古厯家于天往往各有測悟而未備¶
　精察今創以新儀木表與舊儀所測較得數歳冬至晷¶
　景及日躔所在月離遲速與列舍分度之差自大都¶
　校北極出地髙下之度四時晝夜刻之長短參古制¶
　立新法非測悟一本其故常考正者七事創法者五¶
　端非敢謂能然方之前代全踵故厯増損傅㑹為法¶
　者較然易知誠得毎歳測驗修改積三十年庶幾可¶
　使如三代日官世專其職驗氣法曰天道運行如環¶
<pb:KR3k0050_WYG_027-17a>¶
　無端治厯者必就隂陽消息之際為之法而始于候¶
　景候景之法不過植表測景以究其氣至之始而已¶
　知作能述前法略備而植表已短尺寸之下所為分¶
　杪太少未易分别表長則分寸稍長而晷景虚淡難¶
　得其實人于虚景之半或設望筩或置小表或以木¶
　為規皆取表端日光下徹圭面然皆其浮陽之數非¶
　足準也今以銅為表髙三丈六尺端挾以二龍舉横¶
　梁一由表端下至圭面為四十尺于古八尺之表一¶
<pb:KR3k0050_WYG_027-17b>¶
　寸引伸之為五即毫釐易分而别創景符取實其制¶
　以銅葉博二寸長加博之二中穿十大衍之數也道¶
　居一而不用其餘四十有九所用也故蓍之為數兩¶
　之以象兩參之以象三四之以象四歸竒象閏十九¶
　(孟康曰歳有閏分七分滿十九/則為閏也師古曰竒音居宜反)及所據加之因以再¶
　扐兩之(劉攽曰兩之得九十八三之得二百九十四/四之得一千一百七十六象閏所一據加之)¶
　(為一千一百九十六兩/之為二千三百九十二)是為月法之實如日法得一¶
　則一月之日數也而三辰之㑹交是以能生吉凶易¶
<pb:KR3k0050_WYG_027-18a>¶
　曰天一地二天三地四天五地六天七地八天九地¶
　十天終九地終十并數終為四十有九易窮則變為¶
　閏法參天九兩地十為㑹數參天數二十五兩地數¶
　三十為朔望之㑹以㑹數乘之周于朔旦冬至為㑹¶
　月(孟康曰會月十七章之月/數也得朔旦至日與歳復)黄鍾初九之數也經于¶
　四時雖無事必書時月時所以紀啓閉也月所以紀¶
　分至也啓閉者節分至者中也節不必在其月而中¶
　必在其正數之月故聖王重閏也以五位乘㑹數而¶
<pb:KR3k0050_WYG_027-18b>¶
　朔旦得冬至是為章月四分月法以其一乘章月是¶
　為中法參閏法為周至以乘月法以減中法而約之¶
　則六扐之餘為一月之閏月其餘七分此中月相求¶
　之術也朔不得中為閏言隂陽雖交不得中則不生¶
　故日法乘閏法是為統歳三統為元歳元歳之閏隂¶
　陽災易九戹曰初入元百六陽九次三百七十四隂¶
　九(孟康曰易傳歳謂陽九之戹百六之㑹也初入元/百六所有戹者則前元之餘氣也若餘分為閏易)¶
　(爻有九六七八百六與三百十四六乘八/之政也六八四十八合為四百八十歳)次四百八¶
<pb:KR3k0050_WYG_027-19a>¶
　十陽九(如淳曰六八四十八為/四百八十歳有九年旱)次七百二十隂七次¶
　七百二十陽七次六百隂五次六百陽五次四百八¶
　十隂三次四百八十陽三凡四千六百一十七歳與¶
　一元終經歳四千五百六十災歳五十七春秋傳曰¶
　閏月不告朔非禮也閏以正時時以作事事以厚生¶
　生民之道於是乎在不告閏朔棄時正也何以為民¶
　日南至極於牽牛之初斗端之綱連貫營室織女之¶
　紀指牽牛之初以紀日月故曰星紀起其初日月起¶
<pb:KR3k0050_WYG_027-19b>¶
　其中凡十二次日至其初為節至其中斗建下為十¶
　二辰視其建而知其次故制禮上物不過十二天之¶
　大數也三統合於一元而三代各據一統三統常合¶
　而迭為首登降三統之首周還五行之道也故三五¶
　相包而生天統之正始於子半日萌色赤地統受之¶
　于丑初日肇化而黄至丑半日牙化而白人統受之¶
　於寅初曰蘖成而黒至寅半曰生成而青天施復千¶
　子地化自丑畢於辰人生自寅成於申故厯數三統¶
<pb:KR3k0050_WYG_027-20a>¶
　天以甲子地以甲辰人以甲申孟仲季迭用事為統¶
　首三微之統既著而五行自青始序亦如之三行與¶
　三統相錯傳曰天有三辰地有五行易曰參伍以變¶
　錯綜其數通其變遂成天地之文極其數遂定天下¶
　之象大極運三辰五星于上元運轉三統五行于下¶
　而皇極建三徳五事于中故三辰之合于三統也日¶
　合於天統月合於地統斗合於人統五星之合于五¶
　行也水合于辰星火合于熒惑金合于大白木合于¶
<pb:KR3k0050_WYG_027-20b>¶
　歳星土合于鎮星故歴三辰五星相經緯也天以一¶
　生水地以二生火天以三生木地以四生金天以五¶
　生土一五勝相乘以生小周乘乾坤之策而成大周¶
　隂陽比類交錯相成故九六之變登降于六體三微¶
　而成象二象十八變而成卦四營成易為七十二參¶
　三統兩四時相乘之數也參之得乾之策以陽九九¶
　之為六百四十八兩之得坤之策以隂六六之為四¶
　百三十二凡一千八百隂陽各一卦之微算策也八¶
<pb:KR3k0050_WYG_027-21a>¶
　之為八千六百四十而八卦小成引而伸之又八之¶
　為六萬九千一百二十再之又十三萬八千二百四¶
　十為大成五星㑹終觸類而長之以乘章歳為二百¶
　六十二萬六千五百六十而與日月㑹三㑹為七百¶
　八十七萬九千六百八十而與三統㑹三統二千三¶
　百六十三萬九千四十而復千大極上元九章歳而¶
　六之為法大極上元為實如法得一隂一陽各萬一¶
　千五百二十當萬物氣體之數天下之能事畢矣¶
<pb:KR3k0050_WYG_027-21b>¶
　　郭守敬叙厯法沿革¶
　帝王之事莫重於厯自黄帝迎日推策帝堯以閏月¶
　定四時成歳舜在璇璣玉衡以齊七政爰及三代厯¶
　無定法周秦之間閏餘乖次西漢造三統厯百二十¶
　年而後是非始定東漢造四分厯七十餘年而儀式¶
　方備又百二十一年劉洪造乾象厯悟月行有遲速¶
　及魏黄初間始以日食課其疎密及魏楊偉造景初¶
　厯始立交食起虧術又百八十年姜岌造三紀甲子¶
<pb:KR3k0050_WYG_027-22a>¶
　厯始悟以月食術檢日宿度所在又五十七年何承¶
　天造元嘉厯始悟以朔望及弦皆定大小餘及以晷¶
　影驗氣又六十五年祖冲之造大明厯始悟太陽有¶
　歳差之數極星去不動處一度餘又五十二年張子¶
　信始悟日月交道有表裏五星有遲疾留逆又三十¶
　三年張胄𤣥造大業厯始立五星入氣加減法及月¶
　應食不食術劉焯造皇極厯始悟日行有盈縮及立¶
　推黄道月道術又三十五年傅仁均造戊寅元厯頗¶
<pb:KR3k0050_WYG_027-22b>¶
　采舊儀始用定制又四十六年李淳風造麟徳厯以¶
　古厯章部元首分度不齊始為總法用進朔以避晦¶
　晨月見又六十三年一行造大衍厯始以朔有四大¶
　三小定九服軌漏交食之異及創立歳星差合術又¶
　九十四年徐昂造宣明厯始悟日食有氣刻時三差¶
　又七十二年邊岡崇𤣥厯始立相減相乘法以求黄¶
　道月道又六十三年王朴欽天厯始變五星法遲留¶
　逆行舒亟有漸又九十八年李宗造明天厯始悟日¶
<pb:KR3k0050_WYG_027-23a>¶
　法積年自然之數又三十六年姚舜輔造紀元厯始¶
　悟食甚泛餘差數以上計千一百八十二年厯經七¶
　十改其創法者十有三家自是又百七十四年元朝¶
　專命郭守敬等改治新厯守敬用創造簡儀髙表憑¶
　其測實數所考正者凡七事一曰冬至自丙子年立¶
　冬後依毎日測到晷景逐曰取對冬至前後日差同¶
　者為準得丁丑年冬至在戊戌日夜半後八刻半又¶
　定丁丑夏至在庚子日夜半後七十刻又定戊寅冬¶
<pb:KR3k0050_WYG_027-23b>¶
　至在癸卯日夜半後三十三刻己卯冬至在戊申日¶
　夜半後五十七刻庚辰冬至在癸丑日夜半後八十¶
　一刻各减大明厯十八刻逺近相符前後應準二曰¶
　歳餘自大明厯以來凡測影驗氣得冬至時刻眞數¶
　者有六用以相距各得其時合用歳餘今考驗四年¶
　相符仍自宋大明壬寅年距至今日八百一十年毎¶
　歳合得三百六十五日二十四刻二十五分其二十¶
　五分為今厯歳餘合用之數三曰日躔用至元丁丑¶
<pb:KR3k0050_WYG_027-24a>¶
　四月癸酉望月食既推求日躔得冬至躔赤道箕宿十¶
　度黄道箕九度有竒仍憑日測到太陽躔度或憑星測¶
　月或憑月測日或徑憑星度測日立術推算起自丁丑¶
　正月至己卯十二月凡三年共得一百三十四事皆躔於¶
　箕與日食相符四曰月離自丁丑以來至今憑每日測¶
　到逐時太隂行度推算變從黄道求入轉極遲疾并¶
　平行處前後凡十三轉計五十一事内除去不真的外¶
　有三十事得大明厯入轉後天又因考驗交食加大¶
<pb:KR3k0050_WYG_027-24b>¶
　明厯三十刻與天道合五曰入交自丁丑五月以來¶
　憑每日測到大隂去極度數北疑黄道去極度得月¶
　道交於黃道共得八事仍依日食法度推求皆有食¶
　分得入交時刻與大明厯所差不多六曰二十八宿¶
　距度自漢大初厯以來距度不同互有損益大明厯¶
　則於度下餘分附以太半少皆私意牽就未嘗實測¶
　其數今新儀皆細刻周天度分每度為三十六分以¶
　距線代管窺宿度餘分並依實測不以私意牽就七¶
<pb:KR3k0050_WYG_027-25a>¶
　曰日出入晝夜刻大明厯日出入晝夜刻皆據汴京¶
　為準其刻與大都不同今更以本方北極出髙地下¶
　黄道出入内外度立術推求每日日出入晝夜刻得¶
　夏至極長日出寅正二刻日入戊初二刻晝六十二¶
　刻夜三十八刻冬至極短日出辰初二刻日入申正¶
　二刻晝三十八刻夜六十二刻永為定式所創法凡¶
　五事一曰太陽盈縮用四正定氣立為升降限依立¶
　招差求得每日行分初末極差積度比古為密二曰¶
<pb:KR3k0050_WYG_027-25b>¶
　月行遲疾古厯皆用二十八限今以萬分日之八百¶
　二十分為一限凡析為三百三十六限依垜疊招差¶
　求得轉分進退其遲疾度數逐時不同葢前所未有¶
　三曰黄赤道差舊法以一百一度相減相乘今依算¶
　術勾股弧矢方圜斜直所容求到度率積差差與天¶
　道實脗合四曰黄赤道内外度據累年實測内外極¶
　度二十三度九十分以圜容方直矢接勾股為法求¶
　每日去極與所測相符五曰白道交周舊法黄道變¶
<pb:KR3k0050_WYG_027-26a>¶
　推白道以斜求斜今用立渾比量得月與赤道正交¶
　距春秋二正黄赤道正交一十四度六十六分擬以¶
　為法推逐月每交二十八宿度分於理為盡¶
國朝厯¶
　洪武初召集天下通知律厯名家者赴京議厯法¶
　占天象三年立欽天監設官凡𤣥象圖書非其職不¶
　得習其習業者分四科曰天文曰刻漏曰大統厯曰¶
　囘囘厯自五官正而下至天文生各專科肄焉靈臺¶
<pb:KR3k0050_WYG_027-26b>¶
　郎辨日月星辰之躔次分野以占候保章正專志天¶
　文之變辨吉凶之占挈壺正知漏孔壺為漏浮箭為¶
　刻以考中星昏明之度而統于監正丞博士元統言¶
　一代之興必有一代之厯隨時修改以合天道今厯¶
　以大統為名而積分猶踵授時之數非所以重時敬¶
　正也授時歴法以元至元辛巳為厯元至今洪武甲¶
　子積一百又四年以厯法推之得三億七千六百一¶
　十九萬九千七百七十五分經云大約七十年而差¶
<pb:KR3k0050_WYG_027-27a>¶
　一度毎歳差一分五十抄辛巳至今年逺數盈漸差¶
　天度擬合修改矧今又厯一甲子而過其半其年愈¶
　逺其數愈多其所差者當益甚也臣愚以為厯者天¶
　下之大事所以膺在躬之數承上天之託以敬天道¶
　以授人事者端有在于此臣請詔求天下通星厯之¶
　學如郭守敬者以任考驗之責明天人之理如許衡¶
　者以任講究之方失今不為後愈差舛¶
　嘉靖初光禄少卿管監事華湘言自昔聖王承天行¶
<pb:KR3k0050_WYG_027-27b>¶
　極必以治厯明時為先乾坤奠位之後四時七政隨¶
　天而運寒暑代謝為歳虧盈互易為月晝夜環轉為¶
　日經緯錯列為星辰步算周密為厯數天子燮理隂¶
　陽時以作事事以厚生而世從治也時茍不明將晦¶
　朔弦望失其節分至啓閉乖其期則無以該洽生靈¶
　而世亂矣厯之由來黄帝訖秦末凡六改漢髙祖訖¶
　漢末凡五改由魏文帝訖隋末凡十三改由唐髙祖¶
　訖周末凡十六改由宋太祖訖宋末凡十八改由金¶
<pb:KR3k0050_WYG_027-28a>¶
　熙宗而訖元末凡三改一厯之改廣集衆見思無遺¶
　智法無遺術宜其永久不變然歴代長於厯者不數¶
　歳而輒差杜預曰隂陽之運隨動而差差而不已遂¶
　與厯錯歐陽修曰事在天下其易差者莫如厯夫所¶
　以差者由天周有餘日周不足也天周有餘則天常¶
　平運而舒日周不足則日常内轉而縮天日之差于¶
　中星驗之焉堯之冬至初昏昴中而日在虚七度虚¶
　者北方之宿則日行北陸躔於𤣥枵之子也今之冬¶
<pb:KR3k0050_WYG_027-28b>¶
　至初昏室中日在箕三度箕者東方之宿則日行東¶
　陸躔於析木之寅也計今去堯未四千歳而差五十¶
　度矣再以赤道考之勝國至元辛巳改厯冬至赤道¶
　歳差一度五十抄今退天三度五十二分五十秒矣¶
　黄道歳差九十二分九十八秒今退天三度二十五¶
　分七十四秒矣哉洪武中博士元統上言我朝承運¶
　以來厯雖以大統為名而積分猶授時之數年逺數¶
　盈漸差于度以元辛巳至元統上言時歳在洪武甲¶
<pb:KR3k0050_WYG_027-29a>¶
　子僅一百四十年迄今則二百四十二年授時厯法¶
　每歳差一分五十秒約七十年差一度今古差三度¶
　餘矣年逾久而數愈盈然則治厯者豈可不隨時修¶
　改以求合于天哉夫不隨時修改求合於天則厯必¶
　差是以正徳戊寅日食庚辰月食時刻分秒起復方¶
　位多與欽天監推算不合臣伏揆古今善治厯者三¶
　家漢大初以鍾律唐大衍以蓍策元授時以晷景而¶
　晷景為近其所因者本也欲正厯而不登臺測景竊¶
<pb:KR3k0050_WYG_027-29b>¶
　以為皆空言臆見非事實已伏望許臣暫住朝㕘督¶
　同中官正周濓及遴選疇人子弟諳曉本業者及冬¶
　至前詣觀象臺晝夜推測日記月書至來年冬至以¶
　驗二十四氣分至合朔日躔月離黄赤二道昏旦中¶
　星七政紫炁月孛羅候計都之度視元辛巳所測差¶
　次録聞昔漢固作漢志言治厯有不可不擇者三家¶
　專門之裔明經之儒精算之士臣三者無一蚤夜皇¶
　皇罔知所措伏乞勅禮部延訪有能知厯理如揚雄¶
<pb:KR3k0050_WYG_027-30a>¶
　精厯數如邵雍智巧天授如僧一行郭守敬者徵赴¶
　京師令詳定歳差成一代之制¶
總厯代厯考¶
　古厯有六家黄帝顓帝夏殷周魯是也秦用顓帝厯¶
　漢初因之或云用殷厯故通鑑編年朔日兩存之也¶
　自武帝更造太初厯(前歴與/天不合)迄東漢之末厯凡四改¶
　成帝三統厯平帝四分厯(因太初二/統踈闕)靈帝乾象厯(晉/書)¶
　(志言四分計分大祖而改作此厯乃/劉洪蔡邕共為之八代多仍此法)自魏至隋厯凡¶
<pb:KR3k0050_WYG_027-30b>¶
　十三改魏文帝有黄初厯(韓翊以乾象減斗分大過/而更造此校議未定帝崩)¶
　明帝有景初厯(楊鋒/造)晉武帝有正厯(劉智造即景初/舊法也以五景)¶
　(疎闕故元帝渡江更/以乾象法推五星)穆帝有通厯(王朔之造元是後/秦姚興時羗岌亦)¶
　(從三/統厯)秦姚興當晉武帝太元九年羗岌造三記甲子¶
　元厯(專援劉/歆三統)宋元嘉中何承天造甲子元厯(迄宋末/相仍用)¶
　梁武帝改行宋祖冲之甲子元厯(其子祖睢奏請行/之以何承天厯絶)¶
　(差設也陳/氏因之)北齊文宣髙氏用宋景業天寳厯(妄引元/命包言)¶
　(齊受厯之期董峻鄭元/偉非之乃上甲寅元厯)鄭元偉董峻又上甲寅元厯¶
<pb:KR3k0050_WYG_027-31a>¶
　(時又有劉李孫張孟賓同知厯事孟賓受/業於張子信與宋景業爭論未定屬國亡)西魏入闗¶
　行李興業正光厯(于時宇文周明帝使/庾秀彦等造周厯)宇文周武帝¶
　時甄鸞造天和厯(以甲寅/為元)周天象初馬士顯又上丙¶
　寅元厯(迄于隋開皇四/年用張賓厯)隋開皇行張賓厯(張賓盛稱/髙祖非人)¶
　(臣相自陳代謝之證帝乃下詔頒行寳厯厯本之何/承天而劉孝孫劉焯改其失寳方有寵孝孫焯議竟)¶
　(不/行)十七年後用張胄元厯(胄元因言日景長之事帝/大恱令與劉暉秀才等相)¶
　(駁難㑹顔敏上書言太初厯八歳之事帝欲視其事/下詔褒羙頒行冑元厯胄元與袁充更相引重先是)¶
　(劉焯使胄元進乃更名劉孝孫厯法曰十曜厯主之/胄元唐之遂罷焯又増修其書曰皇極歴駮正胄元)¶
<pb:KR3k0050_WYG_027-31b>¶
　(之短袁充左右胄元共排前厯/更不行焯皇極厯厯法見隋志)唐厯凡八改髙祖戊¶
　寅元厯(道士傅仁/均所造)髙祖麟徳甲子元厯(李淳/風造)𤣥宗開¶
　元大衍厯(僧一行造以前厯日蝕/不驗此下皆因其法)肅宗至徳厯(韓穎/益大)¶
　(衍/術)代宗寳應五記厯(以前厯不與天合郭/獻之造寫大衍舊法)徳宗建中¶
　正元厯(徐承嗣等造因前厯氣朔/稽後也又雜麟徳大衍術)憲宗元和觀象厯¶
　穆長慶宣明厯(以前厯測驗不合/也皆因大衍舊術)昭宗景福崇元厯¶
　(以前厯/數差)五代初用唐厯并閏國厯凡有八家晉髙帝¶
　調元厯(馬重鎮因厯上薦符天小厯不復推古上元/起唐天寳十四年乙未為主元以正月雨水)¶
<pb:KR3k0050_WYG_027-32a>¶
　(為氣首行之五年/輒差復用崇元厯)周有明元厯(王處訥/私譔)又有萬分厯¶
　蜀有永昌厯正象厯南唐有齊政周世宗有欽天厯¶
　(王朴/造)宋朝一祖十宗厯凡十一改太祖造應天厯(後/置)¶
　(閏差乃王/處訥所造)太宗乾元厯(王素造後以/朔望有差)真宗儀天厯¶
　(厯家造朱帛為之/序後以星曜有差)仁宗崇天厯(厯家造晏殊/序並見㑹要)英宗改¶
　為明天厯(以日/蝕差)神宗改為奉天厯(因日蝕/有差)哲宗改為¶
　觀天厯(因冬/至差)徽宗改為紀元厯(以時氣/之差)髙宗改為紀¶
　天厯(以定臘/有差)孝宗造乾道厯(以統元日/食有差)又改淳熙厯¶
<pb:KR3k0050_WYG_027-32b>¶
　(曽子固嘗云王處訥見王朴造欽天厯謂之同此厯/可見行久則差矣已而果然宋朝命王處訥正之於)¶
　(是有應天厯久之又差苖守信等承詔論定於是嘉/元厯淳化至道間王濬鄭安之徒校其疎密曰官韓)¶
　(顯符晦定渾儀之器楊交遂/増用甲子之數皆施行焉)天之髙也日月星辰之¶
　逺也寒燠雨𤾉氣數之不齊章蔀紀元餘分之所積¶
　以千百年計之有可運之掌上及其久也有非智巧¶
　之所能計者此厯久則必差勢所必至也治厯明時¶
　之君子因其差之未逺革而正之無難也其或盡更¶
　前人之法而更復疎逺其或増損前人之舊而更加¶
<pb:KR3k0050_WYG_027-33a>¶
　詆毁則非矣自昔黄帝以來厯凡五十餘家皆由氣¶
　朔纒度或先天或後天微有不應厯象則歴法從而¶
　變也夫黄帝始調厯顓帝為厯宗至漢則不能無疎¶
　密漢人課之詳矣由漢以來太初厯法為第一三統¶
　四分乾象或因革焉而復有疎密之間葢三統則甚¶
　疎而乾象則甚密也乾象之厯為推步之師表韓翊¶
　楊偉成遵其舊法而不及深妙翊又復據其術而背¶
　其言唐自開元大衍之厯行算數備悉其後雖屢有¶
<pb:KR3k0050_WYG_027-33b>¶
　變更皆不外于一行之數改厯者又從而指其疎謬¶
　不特此也北齊文宣恱宋景業䜟緯之佞而改行天¶
　寳厯隋髙祖喜張賓陳代謝之證而改行開皇厯上¶
　之人所以改厯者恱喜䛕耳不為敬天愛民而設也¶
　劉孝孫厯法甚精輒為劉暉所抑劉焯推占至詳常¶
　不為張胄元所容下之人所以造厯者冒寵嗜利初¶
　不揆其法之是非也操是心以往其何以議厯為哉¶
　是以知天道逺厯法推測不能每事中程其曰日食¶
<pb:KR3k0050_WYG_027-34a>¶
　不效更考日度可也其曰斗分有差更定密率可也¶
　其曰五星疎逺更驗星可也其或一事不中程乃盡¶
　更前人之法大抵因其實而實其名異其所入之門¶
　而同其所歸之極如宋何承天厯法齊用之則為齊¶
　厯隋張賓用之則為隋厯也如劉孝孫厯法劉焯更¶
　名七曜厯其後又更為皇極厯也一法而異用一厯¶
　而數名大抵然也然則自古迄今五十餘厯其立法¶
　之異者太初厯本於律大衍厯本於易是也其餘皆¶
<pb:KR3k0050_WYG_027-34b>¶
　襲舊法而増損焉耳¶
諸厯總論¶
　太初厯為張夀王所詆清臺課疎密而是非乃定徐¶
　禹治太初第一夀王下吏太衍厯為瞿曇撰南宫說¶
　所非靈臺校薄而當否始决(太衍厯頒行說等伏罪/侍御史李麟之等校之)¶
　(也/)東漢厯元為馮晃馮光所駁熹平校議得失遂分¶
　(詔從蔡邕議邕/等議光晃之罪)此厯之方行而迭相詆刺者如是也¶
　太初厯是非既定而朱浮以為後天四分儀式既備¶
<pb:KR3k0050_WYG_027-35a>¶
　劉洪以為與天疏闊班固謂三統最密而杜預以為¶
　疎一行獨指杜預之謬鄭𤣥謂乾象窮幽深妙而韓¶
　翊指其失此厯行既久而逓相詆刺者又如是也其¶
　餘如祖睢之非何承天劉孝孫劉焯之駮張賓王孝¶
　通李淳風之譏𫝊仁均逓逓相非無窮已也要之兩¶
　漢之厯太初乾象其最也隋唐之歴皇極太衍其冠¶
　也雖更相是非而是非自有定論矣然則太初乾象¶
　皇極大衍之厯果能窮盡千萬年之數未及百年咸¶
<pb:KR3k0050_WYG_027-35b>¶
　悉更變何哉杜預之言曰天行不息日月星辰各運¶
　其舍皆動物也物動則不一雖行度大量可得而限¶
　累日為月不得無毫毛之差厯差始於毫毛積而弦¶
　望晦朔不得不改憲從之書欽天象易治厯明時言¶
　當順天以求合非為合以驗天者也唐志曰四時寒¶
　暑無形而運於下日月星辰有象而見於上二者常¶
　動而不息一有一無出入升降或遲或速不相為謀¶
　其久而不能無差忒者勢使之然也故為厯者其始¶
<pb:KR3k0050_WYG_027-36a>¶
　未嘗不精而其後多疎而不合亦理所當然不合則¶
　屢變其法以求之自堯迄于唐此厯所以未嘗同也¶
　杜預唐志言異世而一事也是知立推步之法者求¶
　之千萬年之上以為上元自謂無毫釐之差行之未¶
　十百年而乖違已見葢數往者無所辨而推來者有¶
　所證也一行是非諸厯之得其論甚備而唐志亦稱¶
　其立法之密一行之言乃曰乾度盈虚與時消息告¶
　譴於經數之表變常於潛遯之中則聖人且猶不質¶
<pb:KR3k0050_WYG_027-36b>¶
　非籌策所能及矣¶
<pb:KR3k0050_WYG_027-37a>¶
　　太𤣥擬卦¶
<pb:KR3k0050_WYG_027-38a>¶
¶
<pb:KR3k0050_WYG_027-39a>¶
¶
<pb:KR3k0050_WYG_027-40a>¶
¶
<pb:KR3k0050_WYG_027-41a>¶
¶
<pb:KR3k0050_WYG_027-42a>¶
　¶
　¶
　¶
　¶
　子雲單思渾天三摹而四分之極於八十一首旁則¶
　摹三九据極之七百二十九贊當期之日又為踦嬴¶
　二贊以盡餘分之數其用自天元推二晝一夜隂陽¶
　數度星日之紀與泰初厯相應其取數似與易異矣¶
<pb:KR3k0050_WYG_027-42b>¶
　其為書則欲自成一家初無意於贊易也考諸解難¶
　之文可見矣夫易之六十四卦八卦相錯而成也𤣥¶
　之有方部家則各有分域矣不可相錯也故一而三¶
　之自三而九又三之為二十七終於八十一而𤣥之¶
　首畢矣八十一家又離為三以極三𤣥之數方州部¶
　各三之為九又三之為二十七家此一𤣥之數也以¶
　次比之不可相易贊辭自一至九配麗五行而日星¶
　節換分布其間皆有成數恐其書特易中之一事與¶
<pb:KR3k0050_WYG_027-43a>¶
　易經不盡相涉也世之治厯者守成法而已非知厯¶
　也自漢迄今厯法之更不知其幾人未有不知厯理¶
　而能創法也求𤣥於厯法理之内亦恐未足以盡𤣥¶
　之妙¶
厯象申餘太𤣥擬卦日星節候卦氣總論¶
　連山六十四卦坎離震兊分御四仲以主二十四氣¶
　其周流三百六十五度四分度之一以成一歳之功¶
　紀以章㑹統元而有四千六百一十七歳以成一元¶
<pb:KR3k0050_WYG_027-43b>¶
　之易者六十卦之用也葢閏有大小之餘月有小大¶
　之盡日一日躔一度月一日一十三度十九分度之¶
　七以月之疾及日之舒是以二十九日五十刻有竒¶
　而㑹朔故一歳之日三百五十有四而餘一十一日¶
　四分度之一積其餘而置閏故五歳再閏一十九年¶
　為一章而閏分盡又積五百一十三年為一㑹而日¶
　月交㑹之數盡自天統甲子朔旦冬至無餘分積一¶
　千五百三十九年為地統而十一月甲辰朔旦冬至¶
<pb:KR3k0050_WYG_027-44a>¶
　無餘分盡又積一千五百三十年為人統而十一月¶
　甲申朔旦冬至無餘分又積一千五百三十九年合¶
　合前四千六百一十七年復得十一月甲子朔旦冬¶
　至無餘分為天統而六甲盡是謂一元之數易之用¶
　也實統於斯故自天統起算一爻主十二年九月二¶
　十七日一卦主七十六年十一月一十二日二十卦¶
　主一千五百三十九年為一統六十卦主四千六百¶
　一十七年為一元而易之藴盡矣故一元之易為甲¶
<pb:KR3k0050_WYG_027-44b>¶
　子七十有七而歳少三焉又積二十元得九萬二千¶
　三百四十歳為一紀元而六甲之歳亦盡矣元之所¶
　以為元虚之所以為虚不能外乎是也特易以一爻¶
　尸一度而周天三百六十五度四分度之一以六十¶
　卦三百六十爻配之猶餘五日四分度之一以一日¶
　為八十分五日四分度之一為四百二十分均之六¶
　十卦率一卦得七分而六日得七分之說不可以不¶
　知也元以一贊準晝一贊準夜故以三百六十五度¶
<pb:KR3k0050_WYG_027-45a>¶
　四分度之一而兩之得七百三十有一為一元之贊¶
　數以三贊為一表三表為一家三家為一部三部為¶
　一州而州管九家二十七章為一㑹得日月交㑹之¶
　數三州為一方而方管二十七家八十一章為一統¶
　而得朔分盡之數三方為一元管八十一家二百四¶
　十三章而得六甲盡之數與易之數如合契矣然元¶
　一家九贊積八十一家七百二十九贊爾故有踦嬴¶
　之二贊以其家外有二贊而均其數于一元之間故¶
<pb:KR3k0050_WYG_027-45b>¶
　每贊主六年三月二十有六日一家主五十六年十¶
　月二十四日一部主一百七十年八月一十二日一¶
　州主五百一十二年一月六日一方主一千五百三¶
　十六年三月一十八日八十一家主四千六百八年¶
　十月二十四日加踦贊六年三月二十六日又加嬴¶
　贊一年九月一十日而四千六百一十七年之數無¶
　遺策矣虚有五十二圖圖有七變元餘無變而齊無¶
　位五十二圖計三百六十四變加元餘之二數亦當¶
<pb:KR3k0050_WYG_027-46a>¶
　周天之度矣故一變主一十二年七月二十日一圖¶
　主八十八年五月二十日五十二圖主四千六百年¶
　六月二十日加元之數一十二年七月二十日又加¶
　餘之數三年九月二十日通四千六百一十七年為¶
　一虚與元之年亦契合矣是知聖賢之作以明天道¶
　豈苟然哉¶
<pb:KR3k0050_WYG_027-47a>¶
¶
<pb:KR3k0050_WYG_027-48a>¶
¶
<pb:KR3k0050_WYG_027-49a>¶
　聖人作易本以明道其餘緒可以卜筮而已而後之¶
　言隂陽者言星歴者言樂律莫不於易求之求之自¶
　以為得配之自以為合然則以為聖人之意則非也¶
　古之言卦氣者本于何書出于何氏易緯稽覽圖曰¶
　卦氣起于中孚坎離震兌各主一方其餘六十卦卦¶
　有六爻爻則主一日凡主三百六十日餘有五日每¶
　日分為八十分五日分為四百分人四分日之一為¶
　二十分是為四百二十分六十卦分之六七四十二¶
<pb:KR3k0050_WYG_027-49b>¶
　卦各得七分毎卦得六日七分世儒傳卦氣六日七¶
　分之說葢起於此嗚呼木鐸無聲大易不振至使䜟¶
　緯之學本巫史之說易道以自神學者不察遂為成¶
　說亦可悲夫彼其意葢見夫子於大衍有謂當期之¶
　日於後有謂七日來復故以為說耳此甚不可也夫¶
　子曰乾之策二百一十有六坤之策百四十有四凡¶
　三百有六十當期之日據此乃言揲蓍之法乾老陽¶
　三少之餘得四九三十六策一爻三十六策六爻則¶
<pb:KR3k0050_WYG_027-50a>¶
　三百六十一策坤老隂三多之餘得四六二十四策¶
　一爻二十四策六爻則百四十四策合乾坤六爻之¶
　策數則為三百六十當期之日是特聖人言乾坤二¶
　卦爻之策數如此何嘗為六十四卦之爻論乎何嘗¶
　以一爻配一日乎聖人言乾坤二卦之策數易緯乃¶
　以六十四卦之爻數配之何耶豈非以二篇之策數有¶
　萬一千五百二十不可以相配故捨聖人所言之策¶
　數而求聖人不言之爻數也三百八十四爻已踰一¶
<pb:KR3k0050_WYG_027-50b>¶
　期之數矣不相當也於是又以坎離震兌各主一方¶
　為方伯以此四卦二十四爻主二十四氣損四卦主¶
　四方又不足於期數也於是又有五日分為四百分¶
　四分日之一為二十分每卦得六日七分然後足其¶
　數吁其亦迂曲僻怪牽強配合甚矣經曰七日來復¶
　言復卦自姤初六至此七變而成爻於臨曰消至扵八¶
　月有凶言一陽方長終為二隂所臨也或言日或言¶
　月以隂陽言之耳來復者陽也為陽言故云日消臨¶
<pb:KR3k0050_WYG_027-51a>¶
　者隂也為隂言故云月此乃告人以隂陽消息之義¶
　何嘗卦氣七日乃當復乎借曰卦氣以七日當陽何¶
　得又云六日七分乎又云坎離震兌不與當日之數¶
　何自知之也葢不過求以足當期之數不得不強說¶
　也使一期之數三百八十有四日則必不省四卦當¶
　四方矣不知夫子謂當期之日無他特以乾坤策數¶
　大率與期數合亦如分而為二以象兩卦一以象三¶
　揲之以四以象四時之意矣期三百六十有六日聖¶
<pb:KR3k0050_WYG_027-51b>¶
　人但以三百六十當之者舉其大率相當耳若果以¶
　一策配一日則其數不足也且下云二百之策萬有¶
　一千五百二十當萬物之數只以萬數當之足其餘¶
　又有一千五百二十何以能當其數耶為數氣之說¶
　者能強相配合以萬有一千五百二十以足萬物之¶
　數然後可以當期之日配卦也不可強於彼而復強¶
　於此妄說可知也子雲儒之勤而陋者也凡易之精¶
　義奥㫖皆所不見而徒模效形象本易緯卦氣之陋¶
<pb:KR3k0050_WYG_027-52a>¶
　說而作太極卦氣始於中孚終於頤太𤣥亦始於中孚¶
　終於養吾不知卦氣必始於中孚者何而子雲乃法¶
　之巧中孚卦四陽二隂四陽處乎上下二隂處乎内¶
　說者皆曰中孚之象如鳥卵然二隂居中有孚故曰¶
　中孚此不知易者之誤說也據中孚信及豚魚聖人¶
　曰柔在内而剛得中二隂謂之在内則可謂之剛得¶
　中則非觀三與四隂爻皆無誠信可言何孚之有不¶
　知聖人名卦曰中孚者謂居中者孚不中者不孚也¶
<pb:KR3k0050_WYG_027-52b>¶
　二五剛中故五曰有孚攣如二則有鶴鳴子和之徳¶
　主卦之美全在九二以有成於幽隠之間也聖人名¶
　中孚之義如此今乃以冬至節氣當之何義此已不¶
　可其他以某卦配某節俱非禮也太𤣥法之乃云信¶
　無不在中果易㫖乎使子雲而深於易必不作太𤣥¶
　溺星厯而逺於道也學者睹於易道而不究始為卦¶
　氣之誤說反以為易與太𤣥非當期數何以配之可¶
　怪矣¶
<pb:KR3k0050_WYG_027-53a>¶
　邵伯溫曰統之於一而散之為元元之數一月為¶
　㑹㑹之數十二星為運運之數三百六十辰為世世¶
　之數四千三百二十則是一元統十二㑹三百六十¶
　運四千三百二十世一世三十年則一十二萬九千¶
　六百年一十二萬九千六百年是為一元之數一元¶
　在大化之中猶一年也自元之元至辰之元自元之¶
　辰至辰之辰而後數窮矣窮則變變則生葢生生而¶
　不窮也經世但著一元之數舉一隅而已引而伸之¶
<pb:KR3k0050_WYG_027-53b>¶
　則窮天地之數可知矣日甲至癸日之數一歳一周¶
　月子至亥月之數十二歳十二周也星三百六十隨¶
　天而轉日一周歳三百六十周也一日十二辰積一¶
　歳之辰則歳四千三百二十辰也自子至巳作息自¶
　午至亥作消作息則陽進而隂退作消則隂進而陽¶
　退開物於月之寅星之巳七十有六閉物於月之戌¶
　星之戊三百一十有五月至巳之終當辰之二千一¶
　百六十為陽極隂陽之餘空各六月至亥之終當辰¶
<pb:KR3k0050_WYG_027-54a>¶
　之四千三百二十為隂極隂陽之餘空各六凡二十¶
　有四以當易六十四卦三百八十四爻之數焉除四¶
　正卦凡六四六二十四三百八十有四去其二十有¶
　四則所存者三百六十也四正卦謂乾坤坎離居四¶
　方之正位反復不變故謂之四正經世一元之運數¶
　舉成數焉消息盈虧之法在其間矣所以藏諸用也¶
　唐堯起於月之巳星之癸一百八十辰之二千一百¶
　五十七推而上之堯天地之中數也故孔子贊堯曰¶
<pb:KR3k0050_WYG_027-54b>¶
　唯天為大唯堯則之蕩蕩乎民無能名焉巍巍乎其¶
　有成功也煥乎其有文章揚雄亦謂法始乎伏羲而¶
　成乎堯葢自極治之盛莫過乎堯先乎此者有所未¶
　至後乎此者有所不及考之歴數稽之天時質之人¶
　事若合符節嗚呼盛哉¶
　西山蔡氏曰一元之數即一歳之數也一元有十二¶
　㑹三百六十運四千三百二十世猶一歳十二月三¶
　百六十日四千三百六十日四千三百二十辰也前¶
<pb:KR3k0050_WYG_027-55a>¶
　六㑹為息後六㑹為消即一歳之自子至巳為息自¶
　午至亥為消開物於星之七十六猶歳之驚蟄也閉¶
　物於三百一十五猶歳之立冬也一元有十二萬九¶
　千六百歳一㑹有十二萬九千六百月一運有十二¶
　萬九千六百日一世有十二萬九千六百辰皆自然¶
　之數非有所牽合也或曰氣盈於三百六十六朔虚¶
　於三百六十六朔虚於三百五十四今經世之數槩¶
　以三百六十為率何也曰所以藏諸用也消息盈虚¶
<pb:KR3k0050_WYG_027-55b>¶
　之法在其間矣唐堯始於星之癸一百八十辰之二¶
　千一百五十七何也曰以今日天地之運日月五星¶
　之行推而上之因以得之也嗟夫皇極一元之運始¶
　於日甲月子星甲辰子者豈特厯數之用而已哉一¶
　陽初動萬物未生是聖人所以見天地之心又以範¶
　圍天地曲成萬物者也非元氣之㑹聰明過人者其¶
　孰與此豈特厯數之用而已哉又曰元㑹運世之數¶
　大而不可見分釐絲毫之數小而不可察所可得而¶
<pb:KR3k0050_WYG_027-56a>¶
　數者即日月星辰而知之一世有三十歳一月有三¶
　十日故歳與日之數三十一歳有十二月一日有十¶
　二辰故月與辰之數十二自歳月日辰之數推而上¶
　之得元㑹運世之數推而下之得分釐絲毫之數三¶
　十與十二反覆相乘為三百六十故元㑹運世歳月¶
　日辰八者之數皆三百六十以三百六十乘三百六¶
　十為十二萬九千六百故元有十二萬九千六百歳¶
　㑹有十二萬九千六百日世有十二萬九千六百辰¶
<pb:KR3k0050_WYG_027-56b>¶
　歳有十二萬九千六百分月有十二萬九千六百釐¶
　日有十二萬九千六百毫辰有十二萬九千六百絲¶
　皆天地自然非假智營力索而天地之運日月之行¶
　氣朔之盈虚五星之伏見朓朒屈伸交食淺深之數¶
　莫不由此由漢以來以厯數名家者惟大初大衍耳¶
　惟太初以四千六百一十七歳為元以八十一為分¶
　大衍之厯乃以一百六十三億七千四百五十九萬¶
　五千二百為元三千四十為分皆附㑹合以此求天¶
<pb:KR3k0050_WYG_027-57a>¶
　地之數安得無差¶
一元消長圖總論¶
　葢以本書約之也今詳本書日甲一位為一元該十¶
　二萬九千六百年此一元總數也其所以得一元之¶
　數者由十二㑹積之也月子一位為一會該一萬八¶
　百年至月亥十二位為十二㑹該十二萬九千六百¶
　年屬上日甲統之也其所以得十二會之數者由三¶
　十運積之也星皆一位為一運該三百六十年至三¶
<pb:KR3k0050_WYG_027-57b>¶
　十位為三十運該一萬八百年屬十一月子統之過¶
　此屬月丑統之其所以得三十運之數者由十二世¶
　積之也辰子一位為一世該三十年至辰亥十二位¶
　為十二世該三百六十年屬上星甲統之過此屬星¶
　乙統之葢由世積而為運運積而為㑹㑹積而為元¶
　即由時積而為日日積而為月月積而為年也邵伯¶
　溫所謂一元之數在天地之間猶一年是已然邵子¶
　此數何從而知其始何從而知其終耶善乎西山先¶
<pb:KR3k0050_WYG_027-58a>¶
　生之言曰以今日天地之運日月五星之行推而上¶
　之因以得之也故曰堯得天地之中數斯言何謂也¶
　葢堯之時日在甲月巳星癸辰申當十二萬九千六¶
　百年之半以上為六萬四千八百年之已往以下為¶
　六萬四千八百年之方來是以謂中數也堯而後可¶
　遽而推矣¶
　一元之數即一歳之數一元有十二㑹三百六十運¶
　四千三百二十辰也前六㑹為息後六㑹為消即一¶
<pb:KR3k0050_WYG_027-58b>¶
　歳之自子至巳為息自午至亥為消開物於星之七¶
　十六猶歳之驚蟄也開物於星之三百一十五猶歳¶
　之立冬也一元有十二萬九千六百歳一會有十二¶
　萬九千六百月一運有十二萬九千六百日一世有¶
　十二萬九千六百辰一日自子至寅為曉自戌至亥¶
　為夜由大撓作甲子遡之子天開丑地闢寅人生自¶
　開闢至我明萬厯丁丑一千一十五萬五千四百九¶
　十五年¶
<pb:KR3k0050_WYG_027-59a>¶
請修改厯法疏¶
　臣惟帝王若天授民釐工熙績則惟厯法實重陶唐¶
　氏命羲和厯象而其仲若叔分掌四時持籌而算萬¶
　不失一矣有虞氏承之厯七十載間猶然在璣衡而¶
　齊七政今者陛下欽崇天道孕唐育虞此亦萬世敬¶
　授齊政之㑹已臣見比者日月之交保章氏所報既¶
　而驗之刻漏分秒稍又不相應若是毋廼厯象未明¶
　而璣衡之象猶有所闕也臣請修厯法臣見洪武中¶
<pb:KR3k0050_WYG_027-59b>¶
　刻漏博士元統嘗請修改矣嘉靖中欽天監華湘又¶
　請修改矣迄今一百餘年而修改未聞何也意者以¶
　為非所急耶以為可沿無動耶以為天行微眇未易¶
　測耶以為無可使者耶臣謂順時興事厯象是稽推¶
　驗不時度數或爽積秒成分積分成度積度成日年¶
　逺數多乖舛逾甚意非所以合天前民明昭代盡制¶
　垂憲來&KR1124;也不得謂非所急也臣觀厯代迭興厯法¶
　屢改漢四百餘年耳三改厯唐三百餘年耳七改厯¶
<pb:KR3k0050_WYG_027-60a>¶
　宋三百餘年耳十八改厯自漢厯元四十餘厯矣葢¶
　厯之不得不改也因乎歳差晉虞喜謂五十年差一¶
　度則五十年當改也何承天謂百年而差則百年當一¶
　改也隋劉焯謂七十五年而差則七十五年當一改¶
　也唐僧一行謂八十三年而差則八十三年當一改¶
　也元郭守敬謂六十六年而差則六十六年當一改¶
　也至元辛巳至洪武元統上言時一百四十年至華¶
　湘時二百四十餘年今又若干年計以授時厯歳差¶
<pb:KR3k0050_WYG_027-60b>¶
　之法差當三度有竒矣如之河可沿無動耶夫天行¶
　數度以日月為驗誠晝夜於觀象臺詳測日景黄道¶
　赤道中星等日記月書至來歳冬至以驗二十四氣¶
　七十二候日月交㑹日纒月離之類視元辛巳以來¶
　究所錯繆則歳差可定厯元更時分刻刻分秒務極¶
　精密頗用囘囘厯法㕘計之即細至年秒亦加酌量¶
　又何患微渺難測也夫明理達數代不乏人區區勝¶
　國猶有許衡王恂郭守敬輩興起其間孰謂熙朝而¶
<pb:KR3k0050_WYG_027-61a>¶
　須借才異代乎今保章五官之屬禆海之内安知無¶
　究心天文精通理數如虞喜何承天之儔誠稍窺私¶
　習之條廣延訪之令得所謂其人者俾盡觀秘書假¶
　以歳月必能有所更定又何患乎無可使者也臣讀¶
　易之革曰君子以治歴明時革之為言改也厯不厭¶
　改故以革繫治厯焉夫歳漸久差漸多改漸難失今¶
　不一修改葢不易為已臣願陛下繹革象之義憲唐¶
　虞之典考歳差之數創一代之法為先朝所未及為¶
<pb:KR3k0050_WYG_027-61b>¶
　使天下知聖天子補偏救弊咸正無缺傳之萬&KR1124;永¶
　永無極臣不勝大願惟聖明留意¶
厯法總論¶
　函史曰自孟子以故言性而驗諸千歳之日至曰利¶
　為本也葢主也後代厯本千歳之日至挟莢布算庸¶
　考今故失其本矣葢其鑿也帝典命羲和欽若昊天¶
　厯象日月星辰若之言順也敬而明之厯而象之循¶
　故主利俾毋失其天常斯大智不鑿哉乃命官曰嵎¶
<pb:KR3k0050_WYG_027-62a>¶
　夷曰南交曰西極幽都亦足明古測候盡四表矣天¶
　主日配以月播五行於四時故春寅賓日秋寅餞日¶
　冬夏敬致日日南北陸東西行時從改焉故平秩平¶
　在為兢兢歳霄日中而立二分永短極而立二至星¶
　中以為紀物以為候天行嬴於日而盈朔行縮於日¶
　而虚交矣則定之以閏乃參相得而辰從厯常古如¶
　一日也故帝典也而厯法本諸此善乎張平子(衡/)推¶
　言之也曰夫厯有聖人之徳六焉以本氣者尚其體¶
<pb:KR3k0050_WYG_027-62b>¶
　以綜數者尚其文以考類者尚其象以作事者尚其¶
　時以占往者尚其源以知來者尚其流大業載之吉¶
　凶生焉是以君子務焉咨焉以從事受命而莫之違¶
　也夫能貞而明之者其興也勃焉囘而敗之者其亡¶
　也忽焉巍巍乎若道天地之紀綱帝王之統是以聖¶
　人寳焉君子勤之若夫用天因地揆時施教頒諸明¶
　堂以為民極者莫大乎月令帝王之大師備矣天下¶
　之能事畢矣過此而往羣忌茍禁君子未之或知也¶
<pb:KR3k0050_WYG_027-63a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_027-63b>¶
　¶
　¶
　¶
　¶
　¶
　¶
　¶
　圖書編卷二十七¶
