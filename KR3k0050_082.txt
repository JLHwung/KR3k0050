# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.764288
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷八十二
<pb:KR3k0050_WYG_082-1a>¶
欽定四庫全書¶
　圖書編卷八十二¶
　　　　　　　　　　　　　明　章潢　撰¶
　¶
　¶
　¶
　¶
　¶
<pb:KR3k0050_WYG_082-1b>¶
　　統論秦漢官職廢置¶
　或問周官之制内外庭固一體矣維周如漢其制亦¶
　嘗有近於周者乎曰豈惟漢近於周雖秦亦然秦人¶
　變古不道無復先王之舊制然至於内外之相屬其¶
　事則猶有可言者外之九卿如少府猶得置尚書在¶
　内主發文書而掌奏下諸事外之三公如御史大夫¶
　猶得置中丞在内受公卿奏事而舉劾案章又外之¶
　叁拾六郡如監郡者皆是御史之屬爲之猶得以天¶
<pb:KR3k0050_WYG_082-2a>¶
　下之利害徑達於御史大夫而大夫竟達於天子漢¶
　興惟監郡之制變爲部刺史若夫少府之尚書御史¶
　之中丞則一切因秦之舊而不改非因秦也蓋因周也¶
　尚書中丞非周制而曰因周何哉秦人雖變周之名¶
　而未嘗變周之意漢亦惟存周之意而不暇復周¶
　之名以百官公卿表觀之少府屬官自尚書而下有¶
　符節大醫大官湯官有東西織室有庖人主長丞有¶
　上林十池監以至中書謁者黄門内盾尚方御府永¶
<pb:KR3k0050_WYG_082-2b>¶
　巷内者宦者皆屬於少府又復以司府永巷倉廐祠¶
　祀食官宦官分屬於大長秋御史大夫屬官有兩丞¶
　一曰中丞在殿中蘭臺掌圖籍秘書權尊勢重與人¶
　主親近事下中丞則中丞白之大夫大夫白之丞相¶
　是中丞在内丞相御史在外外得以統内也内領侍¶
　御史外督部刺史刺史掌奏詔例察州郡治狀黜陟¶
　能否以六條問事而奏事復上於中丞是部刺史在¶
　外中丞在内内得以統外也要之漢之官制三公九¶
<pb:KR3k0050_WYG_082-3a>¶
　卿雖列職於外而皆有屬在内以周官之遺意求之¶
　則丞相猶大宰也御史大夫猶小宰也御史之中丞¶
　少府之尚書猶宰夫也少府之下又有大長秋猶内¶
　宰也大長秋屬少府少府中丞屬丞相御史是秦與¶
　漢之制皆近於周之制也不特此也高帝之世御史¶
　大夫周昌常燕見奏事見高帝擁戚姫吕后之世審¶
　食其爲相監宫中如部中令公卿百官皆因之以奏¶
　事武帝之世丞相公孫𢎞亦得數宴見上或時不冠¶
<pb:KR3k0050_WYG_082-3b>¶
　雖非禮貌大臣之意然亦可見其洞然無内外之限¶
　矣夫是以閹臣雖寵丞相猶得以檄召而詰責而大¶
　長秋中常侍猶參用士人而爲之自武帝晩年宴㳺¶
　内廷不出不復與士大夫接用宦者主中書而典尚¶
　書之章奏尚書之官於是乎廢矣既以中書居中而¶
　受事又置諸吏居中而舉法故當時奏下諸事自中¶
　書遞送兩府自兩府下九卿自九卿下郡國而不由¶
　中丞中丞之官於是不得居中制事而内之侍御史¶
<pb:KR3k0050_WYG_082-4a>¶
　外之部刺史併廢矣將軍列侯而下皆得加官而丞¶
　相御史獨不加名曰尊之而實疎外之於是丞相御¶
　史無復有至内庭者矣末年以霍光爲大司馬領尚¶
　書事冝若内外合爲一也然非丞相職任儼然號穪¶
　内朝而併奪丞相御史之權昌邑之廢丞相楊敞不¶
　及與議不惟不得至内庭且不復預内庭之事矣夫¶
　宦官典中書之任中丞無制事之權三公無加官之¶
　號大將軍領内書之職霍光告車千秋所謂令光治¶
<pb:KR3k0050_WYG_082-4b>¶
　内君侯治外内外朝判然如此此漢治之所由以盛¶
　衰也宣帝中興復遵漢初之制魏相爲御史大夫外¶
　則遣丞相掾吏案事郡國而不遣中使内則奉封事¶
　而不經尚書去副封而不令壅蔽加給事中而得宴¶
　見言事是以霍山方秉樞機相乃訟言其過杜延年¶
　居中用事相乃列奏其奸中外之政復合爲一然猶¶
　未知復中丞之權元帝以來石顯用事丞相之權復¶
　去而盡歸於尚書哀平之際又歸外戚紀綱散壊内¶
<pb:KR3k0050_WYG_082-5a>¶
　外不足以相統而西漢遂趨於亡光武懲外戚之用事¶
　憤大臣之竊命於是取三公之官以爲閒職而取尚¶
　書中丞專委任之以爲臺閣之長以舉法歸中丞¶
　而以奏事歸尚書二官雖復用事然疎外庭而親内¶
　庭矣舎大臣而近小臣矣置三公而事歸臺閣矣變¶
　前世參用士人之制而專任奴僕薫腐之餘矣桓靈¶
　之季御史之權盡移於尚書尚書之權又移於宦官¶
　尚書宦官合爲一黨而宰相疎隔於外御史緘黙於¶
<pb:KR3k0050_WYG_082-5b>¶
　内是以太尉揚秉奏侯覽而尚書召秉掾屬詰之曰¶
　設官分職各有司存三公統外御史察内當是時也¶
　御史豈眞得以察内耶事權之失已乆小人徒借察¶
　内之名以自便耳蓋自古外内之不相屬未有若東¶
　漢之甚者也而其源實始於光武極其源而論之則¶
　又始於武帝使武帝不改漢初之制以三公九卿在¶
　外而以中丞尚書在内内外相屬而闗節脉理相應¶
　則漢之制周官太宰之制也柰何快意於法度之外¶
<pb:KR3k0050_WYG_082-6a>¶
　使内外事權分裂四出而不專領於大臣其末流遂¶
　以若此極也蓋嘗觀之自出納之職不領於大臣而¶
　宰夫之官遂去爲尚書之任尚書中書迭用事而霍¶
　光之權重𢎞恭石顯之事起尚書中書之形成矣自¶
　宿衛之親人不領於大臣而宫正宫伯之官遂去爲¶
　光禄勲之任光禄勲之屬日益親而門下遂爲省加¶
　官遂爲司侍中遂爲宰相矣自供奉之近習不領於¶
　大臣而膳夫而下掌次而上遂去爲少府太常之任¶
<pb:KR3k0050_WYG_082-6b>¶
　迨其極也門下太僕之司又分爲殿中省爲内諸司¶
　使矣以至王府財用之司既非大臣之所與聞則漢¶
　鴻都之賣爵唐瓊林大盈之各庫夫誰得而檢之女¶
　寵近習之嬖既非大臣之所與聞則母后臨政下令¶
　不出房闥國命寄之刑人或冐侯爵之封夫誰得而¶
　制之此其源皆起於武帝是以其弊至於不可救其¶
　禍反生於殺戮大臣而無顧忌之心事權之不合於¶
　一此冝大宰之所拳拳而小宰宰夫之所以佐大宰¶
<pb:KR3k0050_WYG_082-7a>¶
　而兼掌其事也兼則治散則亂合則盛離則衰自三¶
　代以下其治亂盛衰之變凡幾見其變而復周官以¶
　救之此爲治之大原¶
　漢仍秦官稍異同相國丞相秦官周六卿即是相秦¶
　却又用一個代天子之勞不知繼體之君一代勞便¶
　生事端雖其屬置司直秩比二千石然終是其屬太¶
　尉秦官金印紫綬禄位與相國埓秦專事戰功所以¶
　重太尉漢南北軍制甚稱乃因周禮制内兵法秦這¶
<pb:KR3k0050_WYG_082-7b>¶
　處能悟其妙但兵權須有制豈可位百僚上時謂司¶
　馬主天司徒主人司空主土是爲三公蓋以司馬爲¶
　立國命脉前後左右將軍秦官位亦上卿漢特不常¶
　置中尉秦官掌徼循京師秩中二千石大率兵衛便¶
　隆御史大夫秦官位上卿掌副丞相舉劾按章迄今¶
　因之蓋欲以虚隆制太尉秦漢所以治不如古¶
　秦改周制始置丞相大尉御史大夫侍中黄門侍郎¶
　給事中散騎中常侍郎中令謁者尚書令僕射尚書¶
<pb:KR3k0050_WYG_082-8a>¶
　丞御史監御史奉常衛尉中尉宗正大僕廷尉典客¶
　理粟内史太史令少府將作前後左右將軍五官左¶
　右中郎將詹事中庶子太子家令率更令衞率郡守¶
　丞尉漢初因之文帝改奉常曰太常典客曰太鴻臚¶
　廷尉曰大理武帝置五經博士及塩鐵之官改郎中¶
　令曰光禄勲中尉曰執金吾初置十三州郡刺史京¶
　兆尹成帝置尚書五人分五曹之事以大司馬及大¶
　司空並丞相爲三公罷刺史置州牧光武改常侍曹¶
<pb:KR3k0050_WYG_082-8b>¶
　爲吏部曹主選舉¶
　　秦官爵等差¶
　秦制爵二十等以賞功勞(其十八等自大庶/長以下又似官也)其帥人¶
　皆更率也有功賜則在吏之例自公大夫以上令丞¶
　與亢禮(言從公大夫以上與令丞亢禮亢/當也言高下相當無所卑屈也)¶
　漢官秩差次(二漢並有秦二十等爵然以爲功勞之/賞非但秩也丞相大尉司徒司空大將)¶
　(軍諸侯王國/官不在此目)中二千石(月給八/十斛)　御史大夫　大常¶
　　光禄勲　衛尉　大僕　廷尉　大鴻臚　宗正¶
<pb:KR3k0050_WYG_082-9a>¶
　　大司農　少府　執金吾　二千石(月百二十斛/亦曰真二千)¶
　(石/)太子太傅少傅　將作太監　太子詹事　大長¶
　秋　典屬國　水衛都尉　京兆尹　左馮翊　右¶
　扶風　司𨽻校尉　城門校尉　中壘校尉　屯騎¶
　校尉　歩兵校尉　越騎校尉　屯騎校尉　長水¶
　校尉　胡騎校尉　射聲校尉　虎賁校尉　州牧¶
　及郡太守　比二千石(月百/斛)丞相司置　光禄大夫¶
　　光禄中郎五官左右三將　光禄虎賁中郎將¶
<pb:KR3k0050_WYG_082-9b>¶
　光禄中郎將騎都尉　西域都謢副校尉　駙馬都¶
　尉　郡尉　千石(月八/十斛)丞相長史　大司馬長史¶
　御史中丞(更名御/更長史)　前後左右將軍長史　太常丞¶
　　衛尉丞　光禄勲丞　太僕丞　廷尉左右監¶
　大鴻臚丞　宗正丞　大司農丞　少府丞　執金¶
　吾丞　太子衛率　萬户以上縣令　比千石　光¶
　禄大中大夫　光禄郎中車户騎三將　光禄謁者¶
　僕射　光禄虎賁郎將　八百石　太子家令¶
<pb:KR3k0050_WYG_082-10a>¶
　　比八百石　光禄勲諫大夫　六百石(月七/十斛)　衛¶
　尉公車司馬令　衛士令　旅賁令　廷尉左右平¶
　　太子門大夫　太子庶子　將作大匠丞　太子¶
　詹事丞　水衡都尉丞　京兆尹丞　左馮翊丞¶
　右扶風丞　州刺史郡丞　郡長史　郡尉丞　次¶
　萬户以上縣令　比六百石(月六/十斛)　太常太卜博士¶
　　光郎議郎中郎　光禄謁者掌賔讚受事員　西¶
　域都護丞　司馬候　五百石(武帝/除)减萬户縣長¶
<pb:KR3k0050_WYG_082-10b>¶
　四百石(月四十五斛自四百/石至二百石爲長史)　太子中盾　萬户以¶
　上縣丞　比四百石　光禄侍郎　三百石(月四/十斛)¶
　次減萬户縣長　比三百石(月三十/七斛)　光禄郎中¶
　二百石(月三/十斛)　萬户以上縣尉　次萬户以上縣尉¶
　　減萬户縣尉　百石(自百石已有計食/佐史之秩爲少吏)¶
　右漢吏員自佐史至丞相凡十三萬二百八十五人¶
　(哀帝時/官數)命數未詳(漢魏以降逮於周官研覈莫辨/今約其本史聊存一代之制)¶
　　後漢官秩差次(大傅三公大將軍驃騎/大將軍並不在此目)¶
<pb:KR3k0050_WYG_082-11a>¶
　中二千石(月百八/十斛)　太常　光禄勲　衛尉　太僕¶
　　廷尉　大鴻臚　宗正　大司農　少府　執金¶
　吾(註云比/二千石)　太子太傅　河南尹　京兆尹　左馮¶
　翊　右扶風　二千石(月百二/十斛)度遼將軍　大長秋¶
　　太子少傅　將作大匠　司𨽻校尉　州牧凡州¶
　所鹽　都爲京都置尹　郡太守　皇子封王國傅¶
　　相　皇子封王國御史大夫及諸卿　比二千石¶
　(月百/斛)　都護將軍　大將軍營五部校尉　光禄五¶
<pb:KR3k0050_WYG_082-11b>¶
　官中郎將　光禄左中郎將　光禄右中郎將　光¶
　禄虎賁中郎將　光禄羽林中郎將　光禄奉車都¶
　尉　光禄駙馬都尉　光禄騎都尉　光禄大夫¶
　少府侍中　少府中常侍　城門校尉　北軍屯騎¶
　校尉　北軍越騎校尉　北軍步兵校尉　北軍長¶
　水校尉　北軍射聲校尉　每王屬國都尉　護都¶
　桓校尉　護羗校尉　皇子封王國中尉　千石(月/八)¶
　(十/斛)　太傅長史　太尉長史　司徒長史　司空長¶
<pb:KR3k0050_WYG_082-12a>¶
　史　大將軍長史　光禄大中大夫　廷尉正右監¶
　史　少府中常侍　少府尚書令　少府御史中丞¶
　　太子家令　大長秋中宫僕　太子率更令太子¶
　僕　城門司馬　城門平屯司馬　北軍屯騎校尉¶
　司馬　北軍射聲校尉司馬　北軍越騎校尉司馬¶
　　北軍步兵校尉司馬　北軍射聲校尉司　北軍¶
　長水校尉司馬　胡騎司馬　右扶風京兆每大縣¶
　令　雒陽縣令　皇太子封王國郎　中令僕　比¶
<pb:KR3k0050_WYG_082-12b>¶
　千石　大將軍司馬　太常光禄丞　光禄謁者僕¶
　射　衛尉丞　衛尉宫　掖門司馬　大僕丞　鴻¶
　臚丞　宗正丞　司農丞　少府丞　使匃奴中郎¶
　將　執金吾丞　六百石大將軍從事中郎　度遼¶
　將軍長史　度遼將軍司馬　太常贊饗　太常太¶
　史令　太常博士祭酒　太常大祝令　太常太宰¶
　令　太常太子樂令　太常高廟令　太常光武廟¶
　令　太常前帝陵每園令　太常先帝陵每陵食官¶
<pb:KR3k0050_WYG_082-13a>¶
　令　光禄左右僕射　左右陵長　光禄羽林左監¶
　　光禄羽林右監光禄中散大夫　光禄諫議大夫¶
　　光禄議郎　光禄常侍謁者公府掾　尉衞公車¶
　司馬令　衞尉南宫衞士令　衞尉北軍衞士令¶
　御尉左右都侯　太僕考公令　太僕車府令　太¶
　僕未央廐令　宗正諸公主每主家令　宗正諸公¶
　主每主主簿僕　私府長大司農僕丞　大司農大¶
　倉令　大司農平凖令　大司農導官令　少府太¶
<pb:KR3k0050_WYG_082-13b>¶
　醫令　少府大官令　少府守宫令　少府給事黄¶
　門侍郎　少府上林苑令　少府小黄門侍郎　少¶
　府小黄門令　少府中黄門冗從僕射　少府掖廷¶
　令　少府永巷令　少府衞府令　少府祠祀令¶
　少府鈞質令　少府濯龍盤　少府中藏府令　少¶
　府内謁者令　少府尚方令　少府尚書僕射　少¶
　府尚書令　少府符節　少府治書侍御史　少府¶
　侍衞史　執金吾武庫令　大長秋丞　大長秋中¶
<pb:KR3k0050_WYG_082-14a>¶
　書謁者令　大長秋中官尚書　大長秋中官私府¶
　令　大長秋中官永巷令　大長秋中官黄門冗從¶
　僕射　大長秋虎賁官騎下中宫宦者令　太子倉¶
　令　太子食令　太子門大夫　太子中庶子　將¶
　作丞　將作左校令　將作右校令城門每門候¶
　北軍中候　州刺史　左扶風京兆每次縣令　護¶
　烏桓校尉擁節長史　司馬　護羗校尉擁節長史¶
　　司馬　比六百石(月六十斛又/云五十斛)大將軍與軍候¶
<pb:KR3k0050_WYG_082-14b>¶
　光禄五官中郎　光禄左右中郎　光禄虎賁中郎¶
　　光禄常侍謁者　太子洗馬　皇子封王國治書¶
　　四百石(月五十斛又/云四十五斛)　光禄給事謁者　少府大¶
　官丞　少府黄門署長　畵室署長　内署長　少¶
　府直里監　少府尚書左右丞　少府侍郎　大司¶
　農雒陽市長大長秋中宫藥長　太子庶子　太子¶
　廐長　太子中盾　太子衞率　右扶風京兆每次¶
　縣長　雒陽縣丞　皇太子封國禮樂長　衞士長¶
<pb:KR3k0050_WYG_082-15a>¶
　　醫士長　永巷長　祠祀長　比四百石(月四十/五斛後)¶
　(漢官制云/四十斛)大尉東西曹禄　光禄五官侍郎　光禄¶
　左右侍郎　光禄虎賁侍郎　皇子封王國謁者¶
　三百石(月四/十斛)　太常先帝陵每陵食監丞　宗正諸¶
　公主每主家丞　少府鉤盾丞　永安丞　鴻臚大¶
　行治禮郎　大司農丞　楫讓擢丞　右扶風京兆¶
　每小縣長　侯國相　比三百石(月二十/七斛)　大尉諸曹¶
　餘掾　光禄五官郎中　光禄左右虎賁郎中　光¶
<pb:KR3k0050_WYG_082-15b>¶
　禄羽林濯謁者郎中　少府中黄門　二百石(月三/十斛)¶
　　太常大史丞　明堂及靈臺丞　衞尉吏　太僕¶
　　文學吏　少府文學吏　少府苑中丞　右史南¶
　園丞　少府令史　少府符節令史　廷尉史　鴻¶
　臚吏　宗正吏　大司農直丞　大司農雒陽　市¶
　丞　執金吾吏　太子舎人　河南尹員外　皇子¶
　封王國郎中　比二百石(月二/七斛)大將軍屯長大尉屬¶
　　光禄節從虎賁　百石(月六/十斛)太尉令史(中興以後/不説石數)¶
<pb:KR3k0050_WYG_082-16a>¶
　太常吏　太常大史吏　太常太子樂吏　光禄員¶
　外太僕　衞尉文學吏　少府吏五人百石　少府¶
　蘭臺令吏　鴻臚文學吏　廷尉文學吏　宗正文¶
　學吏　四人百石　大司農文學吏　大司農雒陽¶
　市吏　執金吾文學吏司𨽻校尉州功曹從事¶
　别駕簿曹兵曹從事(其餘部群國從/事每郡有之)　州曹曹諸掾¶
　　河南尹公右平吏　雒陽員外　鄉有秩三老¶
　斗石(月十/一斛)大常明堂員吏　太僕卿大鴻臚卿員吏¶
<pb:KR3k0050_WYG_082-16b>¶
　　大司農雒陽市吏雒陽令吏　少府卿執金吾各¶
　員吏　佐史(月八/斛)太常佐　太常大祝佐　太常明¶
　堂佐　光禄衞尉太僕廷尉大鴻臚佐　大鴻臚大¶
　行令佐　宗正佐　大司農佐　雒陽中佐　執金¶
　吾佐　少府佐　雒陽縣佐吏¶
　　後漢内外文武官七千五百六十七人内外諸司¶
　　職掌人一十四萬五千四百一十九人都計内外¶
　　官及職掌人十五萬二千九百八十六人其内有里¶
<pb:KR3k0050_WYG_082-17a>¶
　　魁里數及命數未詳按成周命數與兩漢石禄皆¶
　　所以辨官位之高卑也自魏以後始有九品之制¶
　　至梁分爲十八班後魏以九品分正從而隋唐以¶
　　來因之宇文周又以九命分正從皆十八等而歴¶
　　代率不能易之矣¶
　　漢官制總論¶
　漢興制官多仍秦舊取趨時便事初置一相曰相國掌¶
　承天子理萬幾制御史大夫副之而大尉主南北軍¶
<pb:KR3k0050_WYG_082-17b>¶
　護諸軍皆秦官孝惠吕后時置左石相奪太尉權¶
　畀諸吕掌南北軍而亂作丞相平太尉勃相與協計¶
　謀誅之則將相和㑹之力也至武帝時又有大司馬¶
　至諸騎諸史筦機要者爲中朝官自丞相而下至六¶
　百石爲外朝官迨光受遺輔政丞相獨建空名於上¶
　而事皆取决於大將軍矣世祖中興憤數世之失柄¶
　罷丞相御史大夫太尉官不置及西漢末設大司徒¶
　大司馬大司徒爲三公尋改司馬爲太尉名三公爲¶
<pb:KR3k0050_WYG_082-18a>¶
　宰相然獨任以綜庶政下親吏事實奪其權是初惟¶
　丞相太尉並列爲將相後御史大夫與相稱兩府而¶
　罷太尉官其太尉爲大將軍秉國東漢則三公爲相¶
　而邦事專管於尚書古重論道相兼道與法而有之¶
　後天下政務管於章奏乃權在御史已遂爲尚書中¶
　書而兵權所在威重莫比故大將軍重焉周官道揆¶
　法紀之遺意蕩然盡矣漢九卿曰奉常曰光禄勲曰¶
　衞尉曰太僕曰廷尉曰大鴻臚曰宗正曰大司農曰¶
<pb:KR3k0050_WYG_082-18b>¶
　少府其外有中尉皆中二千石丞皆千石而漢世中¶
　二千石咸稱卿大都漢官制有爵有職官又有加官¶
　自公士至徼候凡二十級曰爵自丞相御史而下中¶
　朝内朝外朝官下至守令丞曰職官有二千石而上¶
　有比者眞者中者它者盡有試者行者守者中二千¶
　石京兆官最尊眞次之比又次之守爲廷擢行為權¶
　攝試則試職必滿嵗稱乃爲真而漢世官吏多乆任¶
　惟邊吏三嵗一更均勞逸焉¶
<pb:KR3k0050_WYG_082-19a>¶
　　唐官秩¶
　正一品　諸國王　太傅　太保　太尉　司徒¶
　司空　太師　諸將軍(左右光禄開/府儀同三司)　國公　驃騎¶
　大將軍　郡王　太子太師太傅太保　嗣王　正¶
　二品　特進郡公　輔國大將軍　上柱國　從二¶
　品　尚書左右僕射　縣公　都督　太子少師少¶
　傅少保　大都護　光禄大夫　鎭國大將軍　柱¶
　國　正三品　侍中諸尚書　中書監令　太子詹¶
<pb:KR3k0050_WYG_082-19b>¶
　事　金紫光禄大夫　太常卿　左右衞將軍中都¶
　督　左右武衛武侯大將軍　左右賔客　左右驍¶
　騎威衞領軍衞(金吾衞監門/衞等大將軍)冠軍大將軍　懐化大¶
　將軍　上䕶軍　從三品　國子監祭酒散騎常侍¶
　將作大匠　御史大夫　秘書監　殿中監　光禄¶
　衞尉宗正太僕大理鴻臚司農太府卿　少府監¶
　諸衞羽林千牛將軍　下都督　上州刺史大都督¶
　府長史　副都䕶親王傅　銀青光禄大夫　開國¶
<pb:KR3k0050_WYG_082-20a>¶
　侯　雲麾將軍　歸德將軍　䕶軍　正四品　黄¶
　門侍郎　太子左右衞率　中書侍郎　尚書左右¶
　丞　尚書吏部侍郎　開國縣伯　中州刺史　太¶
　子左右庶子　太常少卿　太子詹事　左右司禦¶
　　左右清道　下州刺史　左右監門率府率　軍¶
　器監　上都䕶府　副都䕶　上府折衝都尉　正¶
　議大夫　忠武將軍　上輕車都尉　尚書中司侍¶
　郎　太子左右諭德　通議大夫　親勲翊衛羽林¶
<pb:KR3k0050_WYG_082-20b>¶
　中郎將　左右千牛衞左右監門衞中郎將　壯武¶
　將軍　從四品　太子左右衞副率　左右宗尉副¶
　　左右内副率　左右監門率　親王府長史司馬¶
　　内侍　秘書少監　人寺少監　殿中少監　太¶
　子親勲翊衞中郎將　上都䕶府長史　大中大夫¶
　　宣威將軍　輕車都尉　國子司業　少府將作¶
　少監　京兆河南太原府少尹　大都督大都䕶府¶
　親王府司馬　上州别駕　中州折衝都尉　中大¶
<pb:KR3k0050_WYG_082-21a>¶
　夫　正五品　給事中　中散大夫　太子中舎人¶
　　開國縣子　國子博士　尚食尚藥典御　長安¶
　萬年令　内常侍　諫議大夫　御史中丞　中書¶
　舎人　太子中允　左右贊善大夫　都水使者¶
　河南洛陽太原晉陽奉先縣令　親勲翊衞羽林郎¶
　將　中都督　上都䕶府長史司馬　親王府典軍¶
　　定逺寧逺將軍　上騎都尉　中州别駕　朝議¶
　大夫　下府折衝都尉　從五品　著作郎　太子¶
<pb:KR3k0050_WYG_082-21b>¶
　洗馬奉車都尉　中給事中　駙馬都尉　親王友¶
　　秘書丞　殿中丞　尚書左右司諸司郎中　尚¶
　衣尚舎尚乘尚輦奉御　下都督府上州刺史　下¶
　州别駕　游騎游擊將軍　武散騎都尉　朝諸大¶
　夫　大理正　太常太史丞　太子典内　上牧監¶
　　下都府上州司馬　宫苑總監　朝散大夫　上¶
　府果毅都尉　正六品　皇太子文學治書侍御史¶
　諮議參軍事　太學博士　太子詹事丞　太子司¶
<pb:KR3k0050_WYG_082-22a>¶
　議郎　中州長史　太子興膳藥藏郎　京兆河南¶
　太原府諸縣令　鎮軍兵滿二萬以上司馬　朝議¶
　郎　昭文校尉　親王府掾屬　驍騎尉　武庫中¶
　尚署令　諸尉左右司階　中府果毅都尉　中州¶
　司馬　内謁皆監　中牧監　上牧副監　上鎮將¶
　　承議郎　昭文副尉　從六品　給事上縣令¶
　尚書諸司員外郎　人寺丞　大理寺丞　國子助¶
　教　城門郎　符寶郎秘書郎　著作佐郎侍御醫¶
<pb:KR3k0050_WYG_082-22b>¶
　　諸衞羽林長史　兩京市令　下州司馬左右監¶
　門校尉　記室録事參軍　奉議郎　旅威校尉¶
　飛騎尉　侍御史　少府將作國子監丞　太公廟¶
　令　下牧監　宫苑總監　副監　下府果毅都尉¶
　　通直郎　旅威副尉　正七品　四門博士　詹¶
　事司馬　左右千牛衞長史　軍器監丞　太子千¶
　牛　諸州中縣令　親勲翊衞隊正　中鎮將　親¶
　王府諸曹參軍　親衞　朝請郎　致果校尉　雲¶
<pb:KR3k0050_WYG_082-23a>¶
　騎尉　太子通事舎人　内侍伯　京兆河南太原¶
　封都(督大都䕶/諸曹叅軍)中都督上都議府録事參軍　諸倉¶
　諸治司竹温湯監　宣徳郎　致果副尉　從七品¶
　　太常博士　各衞率府長史　左右監門長史¶
　太子親衞　勲衞殿中侍御史　左右補闕　太學¶
　助教　門下省録事尚書都事　中書省主簿　將¶
　作國子監九等主簿　太子詹子主簿　都水監丞¶
　　諸州中下縣令　親王府東西閣祭酒　京縣丞¶
<pb:KR3k0050_WYG_082-23b>¶
　　督䕶府録事參軍　中府别將長史　朝散郎武¶
　駙尉　太史局丞　御史臺少府　上署令　掖庭¶
　宫闈局令　太廟諸陵署丞　上州諸府參軍　諸¶
　率府左右中侯　諸折衝府校尉　宣議郎　正八¶
　品　中州録事　㕘軍　協律郎辨章郎　監察御¶
　史　諸衞羽林録事㕘軍中署令　軍器監主簿¶
　上牧丞　給事郎　節宣校尉副尉　下署令　中¶
　州諸司參軍　京兆河南太原諸縣丞　靈臺郎¶
<pb:KR3k0050_WYG_082-24a>¶
　上戍主　諸衞左右司戈　徵事郎　從八品　内¶
　謁者監　上闗令　左右拾遺　四門助教　中牧¶
　監丞　京縣主簿　中都督(上都䕶/府叅軍)　保章正　京¶
　兆河南太原府大都督府博士　承奉郎　大理評¶
　事　律學博士　太子(左右春/坊事)　太子備身下州諸¶
　司㕘軍　都水監主簿　上署丞　親王國隊正大¶
　農　公主家丞　中書門下尚書都省兵部吏部考¶
　功禮部主事　京縣尉　諸中縣丞　諸屯監丞¶
<pb:KR3k0050_WYG_082-24b>¶
　上府兵曹　挈壺正　承務郎　正九品　大祝令¶
　　校書郎　嶽凟令　諸津令　下牧監丞　諸州¶
　中下縣丞　中下州博士　儒林郎　京兆河南太¶
　原府諸縣主簿縣尉　仁勇校尉副尉　正字　太¶
　子校書　下署令　司庫司廪　太史局司辰　太¶
　子三寺主簿　詹事府録事　下縣丞上縣主簿¶
　中州㕘軍　中闗令中州兵曹　親王國尉　上闗¶
　丞　諸折衝隊正　登仕郎　從九品　大夫曹司¶
<pb:KR3k0050_WYG_082-25a>¶
　奉禮郎律學助教　𢎞文舘投書　中州諸下縣主¶
　　諸州上中下縣尉　下府兵曹監曹　文林郎¶
　大理寺獄丞　下州㕘軍　中下州醫博士　京縣¶
　録事　下闗令中闗丞　諸津丞下鎮兵曹㕘軍¶
　諸折衝府隊副　將仕郎¶
　唐武德中外官無禄貞觀二年制有上考者乃給禄¶
　其後遂定給禄俸之制(以民地/租充之)京官正一品(七百/石)正¶
　二品(五百/石)從二品(四百六/十石)正三品(四百/石)從三品(二百/六石)¶
<pb:KR3k0050_WYG_082-25b>¶
　正四品(三百/石)從四品(二百六/十石)正五品(二百/石)從五品(一/百)¶
　(六十/石)正六品(一百/石)從六品(九十/石)正七品(八十/石)從七品¶
　(七十/石)正八品(六十/七石)從八品(六十/二石)正九品(五十/七石)從九品¶
　(五十/二石)諸給禄者三師三公及太子三師三少若在京¶
　國諸司文武官職事九品以上并左右千牛備身左¶
　右太子千牛並依官給其春夏二季春給秋冬二季¶
　秋給(凡京文武官每嵗給禄總一十五萬一千/五百三十三石二斗自至徳之後皆不給)其在¶
　外文官九品以上准官皆降京官一等給其文武在¶
<pb:KR3k0050_WYG_082-26a>¶
　京長上者則不降(諸給禄應降等者正一品各以五/十石爲一等二品三品皆以三十)¶
　(石爲一等四品五品皆以二十石爲一等六品七品/皆以五石爲一等八品九品皆以二石五斗爲一等)¶
　其俸錢之制京司諸官初置公廨令行署及蕃官興¶
　易以充其俸貞觀十二年罷公廨置胥士七千人取¶
　諸州上户爲之准防閤例而收其課三嵗一更計員¶
　多少而令給焉¶
　唐武徳七年定令以太尉司徒司空爲三公尚書門¶
　下中書秘書殿中内侍爲六省次御史臺次太常光¶
<pb:KR3k0050_WYG_082-26b>¶
　禄衞尉宗正太僕大理鴻臚司農大府爲九寺次將¶
　作監次國子學次天策上將府次左右衞左右驍衞¶
　左右領軍左右武候左右監門左右屯左右領爲十¶
　四衞府東宫置三師三少詹事府門下典書兩坊次¶
　内坊次家令率更僕三寺次左右衞率府左右宗衛¶
　率府左右虞候率府左右監門率左右内率府爲十¶
　率府王公以下遂置府佐國官公主置邑司已下並¶
　爲京職事官州縣鎮戍岳凟闗津爲外職事官貞觀¶
<pb:KR3k0050_WYG_082-27a>¶
　改令置太師太傅太保爲三師其三公以下六省一¶
　臺三監十二衞東宫諸司並從舊定¶
　天下方鎮初各置大總管府改都督府其後改天下¶
　爲十道道置訪採防禦黜陟等使邊方謂之節度使¶
　有兼觀察安撫兼度支營田招討經畧等使者各置¶
　副置屬如本使入朝則置留後領府事蓋權重極而¶
　方鎮之形成矣¶
　　唐官制統屬¶
<pb:KR3k0050_WYG_082-27b>¶
　唐設尚書省以統㑹衆務舉持繩自門下省以侍從¶
　獻替規駁非宜中書省以獻納制册敷揚宣勞秘書¶
　省以監録圖書殿中省以供脩膳服内侍省以承㫖¶
　奉引(尚書門下中書秘書/殿中内侍凡六省)御史臺以肅清僚庶九寺¶
　(太常光禄衞尉宗正太僕寺/大理鴻臚司農大府爲九)五監(少府將作國子軍/器都水爲五監)以¶
　分理羣司六軍(左右羽林左右龍武/左右神武爲大軍)十六衞(左右衛/左右驍)¶
　(騎左右武左右威左右領軍左右/金吾左右監門左右千牛爲十六)以嚴其禁禦一詹¶
　事府二春坊(有左右春坊又有/内坊堂閣内諸郡)三寺(家令寺率更/寺太僕寺)十¶
<pb:KR3k0050_WYG_082-28a>¶
　率(左右衞左右司常左右清道左/右監門左右内侍爲十率府)俾乂儲官牧守督¶
　䕶分臨畿服(京府置牧餘府州/置都督都䕶大相)設官以經之置使以¶
　常之(按察採訪等使以理州縣節度團練等使以督/府軍事租庸轉運塩鐵青苗營田等使以流財)¶
　(貨其餘綱務因事置使者不可悉使其運轉/以下諸使無過所置廢不常故不克列於篇)自六品¶
　以下率由選曹居官者以五嵗爲限夫九寺三監東¶
　宫三寺十二衛及京兆河南府是王者之有司各勤¶
　所守以奉職焉尚書省舊章立程度以頒之御史臺¶
　按格令採姦濫以繩之中書門下立百司之體要察¶
<pb:KR3k0050_WYG_082-28b>¶
　羣吏之能否善績著而必進敗徳聞而且貶政有恒¶
　而易守事歸本而難失經逺之理舎此奚據泊姦臣¶
　廣言利以邀恩多立使以示寵剋下民以厚斂張虛¶
　數以獻狀上心蕩而益奢人望怨而成禍使天子有¶
　司守其位而無其事愛厚禄而虚其用宇文融首唱¶
　其端揚眘矜王鉷繼遵其軌楊國忠終成其亂仲尼¶
　云寧有盜臣而無聚歛之臣誠哉是言前車既覆後¶
　轍未改求達化本不亦難乎¶
<pb:KR3k0050_WYG_082-29a>¶
　　唐官制總論¶
　周用蘇綽議倣周禮文建六官唐因其舊立大師大¶
　傅大保曰三師太尉司徒司空曰三公然徒空名不¶
　設官多以爲贈官親王拜者亦惟名銜立尚書門下¶
　中書爲三省以尚書令侍中中書令爲之長共國政¶
　析一相而三(尚書爲都省門下爲/左省中書爲右省)其後以太宗嘗爲¶
　尚書令臣下避不敢當已又以三省隆重中書令侍¶
　中亦不以時授而左右僕射遂長尚書省貞觀中上¶
<pb:KR3k0050_WYG_082-29b>¶
　以僕射當洞闢耳目訪賢才爲𢎞益令尚書細務悉¶
　委於兩丞其寃濫大故當奏白者乃闗請僕射及貞¶
　觀未常以他官行相事而拜除僕射必加同平章及¶
　參機務乃預政而僕射亦徒擁名銜其後李勣以兵¶
　部尚書同中書門下三品而同三品之名昉焉永淳¶
　初郭待舉岑長倩以侍郎同中書門下平章事而平¶
　章之銜自此始終唐世不改天寶後天下多難方鎮¶
　以同平章事備位示尊重非實秉鈞衡然名實彌紊¶
<pb:KR3k0050_WYG_082-30a>¶
　矣他官司之署曰省曰臺曰寺曰監曰衛曰府各統¶
　其屬於三省外以省稱者曰秘書曰殿中曰内寺署¶
　在省闥故俱以省名御史臺御史大夫中丞爲之貳¶
　其屬三曰臺院曰殿院曰察院分十道察巡州縣九¶
　寺曰太常曰光禄曰衞尉曰宗正曰太僕曰大理曰¶
　鴻臚曰司農曰大府皆漢官五監曰國子曰少府曰¶
　將作曰軍器曰都水其衞府之制左右衞上將軍凡¶
　親勲翊五中郎將府及折衝所𨽻皆制焉京兆三府¶
<pb:KR3k0050_WYG_082-30b>¶
　置牧鳯翔五府各置尹上州州有刺史中下州亦如¶
　之畿縣若上中下縣亦各有令丞簿尉以其地爲秩¶
　差初太宗論周官喟然嘆曰真聖典也不井田不封¶
　建不肉刑而能致治者未矣於是省中外官制爲七¶
　百二十員曰吾以此待天下賢才足矣然是時業已¶
　有員外置矣其後又有特置同正員若檢校兼守判¶
　知之屬至景龍而官紀大紊開元中天子自撰唐六¶
　典判定職次從官爲之注頒行之於是三省統㑹衆¶
<pb:KR3k0050_WYG_082-31a>¶
　務舉持綱維有九寺五監以分理羣司有六軍十六¶
　衛以嚴禁禦有詹事府二春坊三寺十率以輔衞儲¶
　宫有牧守督䕶以分臨畿外設官以經之置使以緯¶
　之於是百司詳密庶績從理而六部之設迄於今倣¶
　焉而議者頗疵其複何也司農少府户部之任也太¶
　常宗正禮部之職也廷尉刑也府衞兵也鴻臚光禄¶
　禮部之膳部主客也衞尉太僕兵部之駕庫也他將¶
　作少府軍器都水四監咸冝𨽻兵工繁複莫省矣¶
<pb:KR3k0050_WYG_082-31b>¶
　　宋官秩¶
　正一品　諸國王　左右丞相　太傅　太保　太¶
　師　少師　少傅　少保　從一品　諸將軍　左¶
　右光禄開府儀同三司　郡王　國公　太子太師¶
　太傅太保　嗣王　樞密使　特進　正二品　金¶
　紫光禄大夫　知樞宻院事　㕘知政事　同知樞¶
　密院事　大尉　上柱國　從二品　太子少師少¶
　傅少保柱國　銀青光禄大夫　簽書樞密院事¶
<pb:KR3k0050_WYG_082-32a>¶
　觀文殿大學士　御史大夫　六部尚書　左右金¶
　吾衞左右衞上將軍　九州牧　殿前都指揮使¶
　節度使　正三品　上䕶軍　觀文殿學士　資政¶
　保和殿大學士　翰林學士承㫖　翰林學士　資¶
　政保和殿端明學士　樞密直學士　龍圖天章寶¶
　文顯謨徽猷敷文等閣學士　左右散騎常侍　權¶
　六曹尚書　從三品開國侯　䕶軍　龍圖天章寶¶
　文顯謨徽猷敷文等閣學士　正議通奉大夫　開¶
<pb:KR3k0050_WYG_082-32b>¶
　封尹尚書列曹侍郎　太子賔客詹事　正四品¶
　秘書監　開國縣伯　上輕車都尉　通議大夫¶
　給事中　中書舎人　太常宗正卿　諸衞大將軍¶
　　殿前副都指揮使　承宣使　從四品　大中大¶
　夫　輕車都尉　權六曹侍郎　保和殿及龍圖等¶
　閣待制九寺卿　國子祭酒　少府將作監　諸衞¶
　將軍　正五品　開國縣子　上騎都尉　中大夫¶
　　馬歩軍　都指揮副指揮使　觀察使　從五品¶
<pb:KR3k0050_WYG_082-33a>¶
　　駙馬都尉　中奉中散大夫　太常宗正少卿¶
　秘書少監　太子左右庶子　樞宻都承㫖　殿前¶
　馬歩軍　都虞候　防禦使　揮日天武神龍衞四¶
　廂都指揮使　團練使　諸州刺史　騎都尉　正¶
　六品　朝議奉直大夫　集英殿脩撰　七寺少卿¶
　　中書門下省檢正諸房公事　尚書左右司郎中¶
　　國子司業　軍器監　都水使者　太子少詹事¶
　左右諭徳　入内内侍者内侍省都知副都知　宣¶
<pb:KR3k0050_WYG_082-33b>¶
　慶宣布昭宣使　入内内侍省内侍省押班　樞密¶
　承㫖副承㫖　從六品　起居郎　侍御史　朝請¶
　朝散朝奉大夫　尚書左右司員外郎　右文殿¶
　秘閣修撰　樞密院檢詳諸房文字　開封少尹¶
　尚書諸司郎中　開封府判官推官　少府將作軍¶
　器少監　靈臺令　正七品　朝請朝散朝奉郎¶
　殿中侍御史　左右司諫　尚書諸司員外郎　侍¶
　講直龍圖天章寶文閣　開封府司録參軍事　樞¶
<pb:KR3k0050_WYG_082-34a>¶
　密院諸房副承㫖　太子侍讀侍講　兩赤縣令¶
　從七品　承議郎　左右正言　符寶郎　監察御¶
　史　直顯謨寺閣　大常宗正秘書丞　大理正¶
　著作郎　崇政殿説書　閣門宣贊舎人　正八品¶
　　奉議郎　通直郎　七寺丞　秘書郎　令所刪¶
　定官　直秘閣著作佐郎　國子監丞　王宫大小¶
　學教授　國子博士　大理司直評事内常侍　京¶
　府判官　開封府諸曹㕘軍事　京畿縣丞　三京¶
<pb:KR3k0050_WYG_082-34b>¶
　赤縣畿縣令　中書門下省録事　尚書省都事¶
　從八品　宣教郎　宣義郎　御史䑓檢法官主簿¶
　　秘書省校書郎正字　太常寺奉禮郎大祝　閤¶
　門祗候　從義秉義郎　太武律學博士　諸州簽¶
　判　節度觀察防禦　團練軍事軍監判官　節度¶
　掌書記觀察支使　京府節度觀察防禦　團練軍¶
　事推官　節鎮上中　下州録事　㕘軍事　京府¶
　諸曹參軍事　巡判官　京畿縣丞三京赤縣畿縣¶
<pb:KR3k0050_WYG_082-35a>¶
　丞　諸州上中下縣令丞　承直儒林　文林從事¶
　從政修職郎　兩赤縣主簿尉　節度副使行軍司¶
　馬　諸府諸曹節鎮上州諸事參軍事　防禦團練¶
　副使　太史局承直長　正九品　諸承事承奉郎¶
　　律學正　國子大字正録　京畿縣三京赤縣簿¶
　尉　諸州别駕長史　從九品　諸州中下縣主簿¶
　　諸州上中下縣尉　將仕郎　承務郎　高班黄¶
　門内品　承節承侍郎　迪功郎　中下州諸司參¶
<pb:KR3k0050_WYG_082-35b>¶
　軍　城塞馬監主簿　諸州司士文學助教　翰林¶
　醫學¶
　　右宋官秩載在文獻通考如三公三少左右丞相¶
　　知樞密㕘知同知簽書俱執政官上資政殿學士¶
　　曽任執政者班序雜壓並在六曹尚書之上觀文¶
　　殿大學士至敷文閣待制俱侍從官常閲史如侍¶
　　中尚書令煥章閣及運使提刑提舉總領經畧制¶
　　置安撫以至巡檢監鎮監務俱未之載故其品秩¶
<pb:KR3k0050_WYG_082-36a>¶
　　俱不及詳或沿革不同因事而設兹有所遺耶¶
　　宋朝舊官制文臣則兼帶階勲即自武騎尉至上¶
　　柱國十二轉是也武臣則兼帶舊勲階憲銜檢校¶
　　官四色憲銜自監察御史至御史大夫號爲憲銜¶
　　檢校自國子祭酒至三公亦唐及五代舊制也而¶
　　宋朝遵之元豐初始命置局詳定官制削去憲銜¶
　　檢校官留勲十二轉¶
　　宋官制總論¶
<pb:KR3k0050_WYG_082-36b>¶
　宋初官號名秩皆唐舊三公三師亦獨爲親王使相¶
　加官其特拜者不預改上於尚書省而太師爲異數¶
　其三省長官亦不授以同平章事領相職參知政事¶
　副焉而中書門下尚書省並列於外别於禁中置中¶
　書政事堂與樞宻院爲兩府蓋析一相而為二樞宻¶
　掌兵天下財賦若内府若中外度支悉三司使領之¶
　同平章事於漢爲丞相參知政事其御史大夫也察¶
　院其太尉三司使其計相也蓋官名仍唐而義類依¶
<pb:KR3k0050_WYG_082-37a>¶
　倣於漢者如此其時臺省寺監無定員無專職出入¶
　分蒞而即所蒞爲職司以課職而考功百司庶府皆¶
　得以其職自達中書樞密院爲奏覆畫一下而行之¶
　體統正事權一官司相承無損於治然是時三省六¶
　曹二十四司互以他官典領其正官特以寓禄秩位¶
　著非别敇不治本司事事之所寄十無二三惟内侍¶
　省閣門省四方館畧有職掌它無所典署故以登臺¶
　閣任禁從爲榮以差遣要劇爲貴而階勲爵邑無能¶
<pb:KR3k0050_WYG_082-37b>¶
　重輕名實泥貿甚矣神宗覽唐六典慨然欲酌古今¶
　之冝改官制幕以賜羣臣乃置局中書考故實釐定¶
　制三省凖唐尚書令侍中中書令亦不授以左右僕¶
　射爲宰相中書揆議門下審覆而尚書宣行之他諸¶
　省臺寺監各還其職司㑹明堂禮成詔以新制遷叙¶
　尚書新省成上親臨幸召六曹長貳而下詢職事申¶
　敕而異時試攝判知差遣之弊廓然矣然其時參政¶
　確以王珪首相妨己欲傾之建白以左僕射兼門下¶
<pb:KR3k0050_WYG_082-38a>¶
　侍郎行侍中之職右僕射兼中書侍郎行中書令之¶
　職於是本六典中書造命之説已得以次相管機務¶
　承㫖奏事而左僕射以門下不得與實擯珪而奪之¶
　權其内降制敕及中外復逆本三省定奪取㫖下已¶
　稱尚書駁審徒虚文而行遣顧壅閼元祐中司馬吕¶
　相繼柄國乃請令三省復合班奏事明同心共政之¶
　義其後蔡京當國更開封守臣爲尹牧府分六曹縣¶
　六案脩六尚局建三衙郎又更兩省長官爲輔弼而¶
<pb:KR3k0050_WYG_082-38b>¶
　易左右僕射以太宰少宰名官諸皆釐正然而亂政¶
　亟行晩罷政復令其黨建白古太師太傅太保爲三¶
　公令乃稱三師司徒司空周六卿太尉秦主兵之官¶
　今覆爲三公非制也冝復古三公爲真相三孤少師¶
　少傅少保爲次相蓋一復周官之舊而京乃復以太¶
　師三日一至都堂治事復柄國毒痡於天下乃其時¶
　鄆王肅王以皇子童貫以中人皆得官師傅諸嬖倖¶
　走馬承授得擁使節方士黄冠畢玷清班則壊弊極¶
<pb:KR3k0050_WYG_082-39a>¶
　矣建炎初復國初同平章事參知政事之舊乾道初¶
　更爲左右相而建設非人亦將如官何哉嗚呼不得¶
　於道揆法守之意而取必於建置其效已可覩矣¶
<pb:KR3k0050_WYG_082-40a>¶
　按以宰相而兼他官本非令典唐制所謂反輕宰相¶
　之體是也然時方用兵則兼節度使崇儒學則爲大¶
　學士急財用則爲塩鐵轉運使葢以國家方重其事¶
　而以宰相提綱則下不敢以泛泛之司存視之猶有¶
　説也至於三省則俱爲政本之地無所不統長官則¶
　宰相所謂中書門下同平章事是也佐官則參知政¶
　事是也元豐改官制既以中書門下同平章事爲左¶
　右僕射參知政事爲中書門下侍郎尚書左右丞矣¶
<pb:KR3k0050_WYG_082-40b>¶
　而復以左僕射兼門下侍郎右僕射兼中書侍郎則¶
　是既自有佐官而復出長官兼之贅龐甚矣節度使¶
　在唐爲閫帥觀察團練使在唐爲監司防禦使在唐¶
　爲邊將刺史在唐爲郡守至宋則閫帥監司邊將郡¶
　守各别有以名其官而節度承宣觀察團練防禦刺¶
　史則俱無職任特以爲武臣遷轉之次¶
　州之名起於虞十有二州後世刺史之所治是也郡¶
　之名起於秦三十六郡後世太守之所治是也隋廢¶
<pb:KR3k0050_WYG_082-41a>¶
　郡以州統縣然郡卒不可廢也至唐而復之然唐太¶
　守俱稱刺史使持節蓋所治者太守之事而所稱則¶
　州牧之官矣故所謂治中别駕之屬其在歴代本州¶
　之佐官也唐郡守稱刺史而遂以治中别駕爲郡官¶
　屬矣然唐州牧之官爲節度觀察諸使而其屬官則¶
　有推官判官書記支使之屬至宋而節度觀察特爲¶
　貴官之虚名初不預方岳之事而州牧之任則自有¶
　閫帥漕憲等官而各臺又自有掾屬若唐莭度觀察¶
<pb:KR3k0050_WYG_082-41b>¶
　之屬官則反爲列郡之元僚蓋雖冐以節度推官觀¶
　察推官判官書記支使等名而實則郡僚耳¶
　　唐宋官制總述¶
　嘗考之唐宋建官名乖職冗太師太傅太保謂之三¶
　師太尉司徒司空謂之三公中書門下尚書謂之三¶
　省御史大夫中書門下謂之三司左右散騎常侍分¶
　屬門下中書規諷獻納謂之八貂(左屬門下則左貂/右屬中書則右貂)¶
　宰相帶平章事自唐優李靖始平章軍國重事自宋¶
<pb:KR3k0050_WYG_082-42a>¶
　禮王旦始畱守典宫鑰之嚴節度當方維之重觀察¶
　任激揚之等轉運專漕計之司其元帥副元帥宣慰¶
　宣撫安撫招討諸使制閫臨邊不恒置焉六曹等監¶
　小異而大同也侍從臺諫名殊而實一也兩朝沿革¶
　其大都不過如此矣然宋之冗比唐尤甚三省平章¶
　職皆宰相而中書與樞宻又稱兩府分主兵民一制¶
　誥也而學士而舎人並稱兩制(學士掌内制/舎人掌外制)一秘書¶
　也而三館(昭文館集/賢院史館)而秘閣而秘書省一御史也而¶
<pb:KR3k0050_WYG_082-42b>¶
　侍御而殿中而監察(侍御史稱臺院殿中侍御史稱/殿院監察御史稱察院號曰三)¶
　(院/)而裏行(監察御史裏行/即今之試御史)以檢校官兼中書令侍中¶
　同平章事官階極品並謂使相不以使相與曹斌者¶
　此也以節度使同平章事任尊將相亦謂使相㓂凖¶
　使相判河南者此也其掌國計有三司使(此三司謂/塩鐡使户)¶
　(部度支也置使/領之號三司使)掌殿庭宣答有宣徽南北二院使掌¶
　祖宗宸翰有龍圖諸閣之官直秘殿有觀文端明諸¶
　殿大學士其判府知州以宰執侍從其監司有轉運¶
<pb:KR3k0050_WYG_082-43a>¶
　提舉提刑諸名宋制然也洪惟聖祖倣周監漢不置¶
　宰相三公論道六卿分職糾之以都察院達之以通¶
　政司參之以大理寺列以寺監錯以百司文事悉歸¶
　翰苑耳目專任臺諫體統專而名實得矣若殿閣大¶
　學士論思密勿官止五品脩撰編脩皆得入閣地之¶
　峻而秩之卑者慮誠逺也其後閣下多由尚書例加¶
　公孤禮絶任崇無異宰相而天下亦以相稱之此最¶
　失祖宗之意者今制然也¶
<pb:KR3k0050_WYG_082-43b>¶
　　歴代官職總論¶
　古者因事設官隨能授職無清濁之殊無内外之别¶
　無文武之異何也唐虞之際禹宅揆契掌教臯陶明¶
　刑伯夷典禮羲和掌厯䕫典樂益作虞垂爲共工蓋¶
　精而論道經邦粗而飭財辨器其位皆公卿也其人¶
　皆聖賢也後之居位臨民者則自詭以清高而下視¶
　曲藝多能之流其執技事上者則自安於鄙俗而難¶
　語以輔世長民之學於是審音治厯醫祝之流特設¶
<pb:KR3k0050_WYG_082-44a>¶
　其官以處之謂之雜流擯不得與縉紳位而官之清¶
　濁始分矣昔在成周設官分職綴衣趣馬俱籲俊之¶
　流宫伯内宰盡興賢之侣逮夫漢代此意猶存故以¶
　儒者爲侍中以賢士備郎署如周昌袁盎汲黯孔安¶
　國之徒得以出入宫禁陪侍宴私陳誼格非拾遺補¶
　過其才能卓異者至爲公卿將相爲國家任大事霍¶
　光張安世是也中漢以來此意不明於是非閹豎嬖¶
　倖不得以日侍宫庭而賢能縉紳特以之備員表著¶
<pb:KR3k0050_WYG_082-44b>¶
　漢有宫中府中之分唐有南司北司之黨職掌不相¶
　爲謀品流亦復殊異而宫之内外始分矣古者文以¶
　經邦武以撥亂其在大臣則出可以將入可以相其¶
　在小臣則簮筆可以待問荷戈可以前驅後世人才¶
　日衰不供器使司文墨者不能知戰陣被介胄者不¶
　復識簡編於是官人者制爲左右兩選而官之文武¶
　始分矣至於有侍中給事中之官而未嘗司宫禁之¶
　事是名内而實外也有太尉司馬之官而未嘗與兵戎¶
<pb:KR3k0050_WYG_082-45a>¶
　之事是名武而實文也太常有卿佐而未嘗審音樂¶
　將作有監貳而未嘗諳營繕不過爲儒臣飬望之官¶
　是名濁而實清也尚書令在漢爲司牘小吏而後世¶
　則爲大臣所不敢當之尊官校尉在漢爲兵師要職¶
　而後世則爲武弁所不齒之冗秩蓋官之名同而古¶
　今之崇卑懸絶如此參稽互考曲暢旁通而因革之¶
　故可以類推矣¶
　　歴代官制變革¶
<pb:KR3k0050_WYG_082-45b>¶
　周典六官其來尚矣唐虞水土事殷故伯禹以司空¶
　居冡宰之任垂益以工虞分司空之職是時兵刑雖¶
　設民用不犯於是司馬司㓂臯陶兼掌之而有餘禮¶
　樂教化務所當先於是司徒宗伯契夷䕫分典而不¶
　足棄后稷龍納言十有二牧食哉惟時凡以爲民也¶
　三代相承率由斯道秦人不師古始輕變官制未害¶
　也特罷侯置守尊君抑臣燔燒詩書以愚黔首其意¶
　惟知自奉而不知有臣民也雖然周之官制非至秦¶
<pb:KR3k0050_WYG_082-46a>¶
　而始變也蘇秦爲國相許歴爲國尉孫龎仕魏爲將¶
　軍而須賈亦爲魏中大夫呉起守西河馮亭守上黨¶
　西門豹令鄴荀卿令蘭陵是則守令將相之名在戰¶
　國則已然特至秦而始定耳夫是制既定於秦而漢¶
　人復因秦舊自魏晉迄於隋唐又復因先漢之名而¶
　升降之如秦漢侍衞之士謂之侍郎而近世居從槖¶
　之尊秦漢出入禁闥謂之侍中而近世爲三省之長¶
　秦漢僕射之職甚卑而近世以爲宰相之任其升降¶
<pb:KR3k0050_WYG_082-46b>¶
　輕重雖不同苐顧其所任之人與夫所以爲民之意¶
　如何耳其或煩其制以病民侈其名以尊已文貌有¶
　餘而精神不足氣血壅&KR0417;而脉絡不貫者皆未免秦¶
　皇漢武之餘習也¶
　　歴代官名㳂襲¶
　人皆謂唐之官名因乎隋宋朝官名因乎唐曾不知¶
　公師保傅太尉將軍自周漢已有之二漢百官表志¶
　有侍中備顧問有僕射中常侍黄門侍郎給侍中等¶
<pb:KR3k0050_WYG_082-47a>¶
　皆在禁中似今門下省也有尚書令又有中書謁者¶
　令掌選置及奏下文書衆事似今中書尚書省也有¶
　尚書僕射佐令奏下衆事似今左右僕射也有尚書¶
　六人分爲六曹典天下集課事似今六部尚書也(内/有)¶
　(三公尚書二人與三公文書有吏曹尚書典選舉似/今吏部尚書也有常侍曹尚書掌公卿事有二千石)¶
　(曹尚書主郡二千石及水火盜賊似今刑部兵部尚/書也有民曹尚書興治功作及監治苑圃似今工部)¶
　(户部尚書也有各曹尚/書似今禮部尚書也)又有左右丞掌録文書似今¶
　尚書左右丞也每曹有侍郎六人似今六部侍郎也¶
<pb:KR3k0050_WYG_082-47b>¶
　有尚書郎中似今六部郎中員外郎也不特此也少¶
　府之屬有御史大夫有御史中丞有治書御史有監¶
　察御史東宫之屬有庶子有詹事有舎人洗馬議郎¶
　九卿則有宗正司農太常光禄太僕衞尉鴻臚大理¶
　七監則有都水將作大匠等其餘如太史太祝大醫¶
　博士祭酒光禄大夫大中大夫諫議大夫凡此之類¶
　皆二漢之官名也唐豈特因隋宋朝豈特因唐也哉¶
　夫古今天下雖封建與郡縣不同而其民其事則同¶
<pb:KR3k0050_WYG_082-48a>¶
　故其所以異者封建則事要而官簡郡縣則事煩而¶
　官冗也周之官簡矣復以三公兼冡宰以三孤列九¶
　卿則其制爲益簡民胡得而不安秦漢以來官冗矣¶
　既有三公復有三師既有三省復有六曹既有九寺¶
　復有七監則其制爲益冗民胡得而不病哉(隋志云/隋尚書)¶
　(八座六部之属並皆如漢制又如梁武用宋齊舊制/有尚書省置令僕六尚書有門下省置侍中給事侍)¶
　(郎有中書省置監令侍郎又有策書秘書省/此見隋唐官名皆因秦漢魏晋六朝之舊也)¶
　　歴代官品多寡¶
<pb:KR3k0050_WYG_082-48b>¶
　周官九命漢自中二千石至百石凡十六等後漢自¶
　中二千石至斗食凡十三等魏秩次多因漢制更制¶
　九品晉宋齊並因之梁因之更制十八班班多爲貴¶
　陳並因之後魏制九品品各制從凡十八品自四品¶
　以下每品分爲上下階北齊並因之後周置九命每¶
　命分為上下凡十八命隋置九品品各有從自四品¶
　以下每品分爲上下凡三十階自太師始焉謂之流¶
　内流内自此始焉(煬帝除上下階惟/留正從各九品)又置視正二品¶
<pb:KR3k0050_WYG_082-49a>¶
　至九品各有從自行臺尚書令始焉謂之視流内視¶
　流内自此始唐自流内以上並因隋制又置視正五¶
　品從七品以署薩寶及正祓謂之視流内又置勲品¶
　九品自諸衛録事及五省令史始焉謂之流外流外¶
　自此始(勲品自齊/梁即有之)¶
　¶
　¶
　¶
<pb:KR3k0050_WYG_082-49b>¶
　¶
　¶
　¶
　¶
　¶
　¶
　¶
　圖書編卷八十二¶
