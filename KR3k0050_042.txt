# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.617707
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷四十二
<pb:KR3k0050_WYG_042-1a>¶
欽定四庫全書¶
　圖書編卷四十二¶
　　　　　　　　　　　　　明　章潢　撰¶
　　雲南圖敘¶
　雲南古梁州裔境地崇岡&KR1005;嵲激澗縈紆城郭人民¶
　夷屬十七時恬則蟻屯蝟聚有事則禽駭獸奔葢人¶
　自為險勢難統一者也必知其要領則雲南臨安大¶
　理永昌鶴慶楚雄頗號沃壤然元(元/江)安(臨/安)路納交趾¶
<pb:KR3k0050_WYG_042-1b>¶
　金(金齒司後改設/永昌軍民府)騰(騰/衝)地擁諸甸瀾滄聨絡寧(永/寧)麗¶
　(麗/江)曲靖彈壓烏蠻(四川烏撒烏/蒙等府是)王公設險於斯要矣¶
　而土酋大者元江武定景東麗江小者姚安北勝鄧¶
　川霑益(鄧川屬大理霑/益屬曲靖俱州)并以兵力稱桀向背靡常葢¶
　自麓川難夷(正統土酋任思發以/麓川叛嘗發兵討平)滇境粗安則沐氏¶
　(黔國/公)世與有力焉惟尋甸一帶風土絶異兵衛漸疎¶
　故諸羅(武定諸川等/族俱羅夷)搆釁相尋而木邦孟宻亦恃其¶
　險逺至今不聞悔禍咎在撫綏失䇿本無置制可言¶
<pb:KR3k0050_WYG_042-2a>¶
　然滇南北向中州必假道貴陽(貴/州)而後進稍值兵梗¶
　坐令隔絶則滇池之達馬湖(四川/屬府)武定之達建昌(四/川)¶
　(行都司/屬衛)川陸具存久而榛塞在今日所宜亟講而萬¶
　里投宦類難得人則夷情蠢動未為無故此尤不可¶
　不慎也¶
　　沿革¶
　古梁州之南境為徼外夷地漢置益州郡領於益州¶
　部刺史自唐至宋為蒙氏段氏所據元置雲南諸路¶
<pb:KR3k0050_WYG_042-2b>¶
　行中書省及肅政廉訪司于中慶又置曲靖等路宣¶
　慰司于曲靖臨安等處宣慰司于臨安大理金齒等¶
　處宣慰司都元帥府于金齒本朝置雲南等處承宣¶
　布政使司都指揮使司提刑按察司並治于雲南府¶
　云¶
<pb:KR3k0050_WYG_042-3a>¶
¶
<pb:KR3k0050_WYG_042-4a>¶
　雲南等處承宣布政使司治雲南左右布政使二左¶
　右㕘政四左右㕘議三領府二十有二内羈縻十一¶
　屬州三十有八内羈縻十一縣三十有三内羈縻二¶
　長官司十宣慰司二宣撫司三總為里六百二十有¶
　四户一十三萬二千九百五十八口一百四十三萬¶
　三千一百一十夏秋二税共米麥一十四萬五百八¶
　十八石¶
　鹽課提舉司黑白等鹽并額辦本折色小引鹽五萬¶
<pb:KR3k0050_WYG_042-4b>¶
　六千九百六十五引¶
　雲南都指揮使司(𨽻右軍/都督府)都指揮三内掌印一僉書¶
　二領衛一十有七(屬所一百六安撫/司三長官司三)守禦千户所一¶
　十有二本都司所屬漢土韃馬步官軍八萬一千四¶
　百餘員名¶
　提刑按察使司按察使一副使　僉事　分道四(普/安)¶
　(金滄臨/元洱海)¶
　欽差巡撫兼贊理建昌畢節都御史一¶
<pb:KR3k0050_WYG_042-5a>¶
　巡按御史一或清軍御史一(俱駐/雲南)¶
　欽差征蠻將軍總兵黔國公一(世守/雲南)¶
<pb:KR3k0050_WYG_042-6a>¶
¶
<pb:KR3k0050_WYG_042-7a>¶
　　雲南各府州縣煩簡¶
　雲南府其名春秋時滇國漢益州後漢建寧晉晉寧¶
　(煩/)其屬州四縣九附郭昆明(二十七/里煩冲)外富民(三里僻/簡無瘴)¶
　宜民(四里/僻簡)晉寧州(五里/簡)屬歸化(二里/簡僻)呈貢(四里/冲)安寧¶
　州(十里/煩)屬羅次(三里/僻簡)禄豐(二里/簡冲)昆陽州(四里/簡僻)屬三泊¶
　(二里/僻)易門(三/里)崇明州(九里簡少/賊少瘴)其形勝東距爨東南¶
　屬交趾西摩伽陀北接土番東北際黔巫山明水秀¶
　㑹要之地其俗諸夷種類非一其俗習尚各異¶
<pb:KR3k0050_WYG_042-7b>¶
　大理府其名永昌(煩/冲)其屬州四縣三附郭太和(六十/六里)¶
　(煩/)趙州(八里/煩冲)屬雲南(十五里/煩冲)鄧川州(十二里/冲簡瘴)屬浪穹(二/十)¶
　(五里簡僻有/山賊夷漢雜)賓川州(十二里簡/有瘴賊)雲龍(二里有軍/民總管)長官¶
　司一為十二闗(煩無/瘴)其形勝百里二闗峭山深塹其¶
　俗本于漢地雜百夷民多士類¶
　臨安府其名通海建木秀山(煩/)其屬州五縣四附郭¶
　建水州(八里/煩冲)外石屏州(八里簡/僻微瘴)阿迷州(十四里/簡瘴)寧州¶
　(七里/簡瘴)寧逺州(七里/無瘴)通海縣(二里/僻)河西縣(四/里)嶍峨縣(七/里)¶
<pb:KR3k0050_WYG_042-8a>¶
　(瘴/)蒙自縣(十五/里)長官司九其形勝雲南極邊廣西都¶
　㑹北澂江西楚雄南隣交趾其俗士質野民愚傲僰¶
　爨二種最盛¶
　楚雄府其名威楚(無瘴無賊漢/多夷少煩)其屬州二縣五附郭¶
　楚雄(十里煩/冲夷)廣通(四里/簡僻)定逺(五里/煩僻)定邊(五里/簡僻)&KR1095;嘉(一/里)¶
　(簡/)南安州(五里無/瘴有賊)鎮南州(五里/簡冲)其形勝當陽之地南¶
　瞰金齒北距羅婺東接昆若諸郡西連大理最為大¶
　部其俗好訟崇釋漢僰同風¶
<pb:KR3k0050_WYG_042-8b>¶
　澂江府其名河陽(無/瘴)其屬州二縣四附郭河陽(六里/煩)¶
　江州(二里有/瘴賊)新興州(二里/簡僻)路南州(三里/無瘴)屬邑市(一/里)其¶
　形勝跨𤾉溥倚湧拔面撫仙背羅藏山明水秀其俗¶
　蠶衣耕食質野富强¶
　蒙化府漢為益州郡地知府土官其名唐陽𤓰(㣲瘴/多夷)¶
　其形勝四山環堵北距㸃蒼襟帶西珥其俗狼悍¶
　景東府古桾南地漢時未有其地唐時南詔蒙氏為¶
　銀生府之地知土判流其名開南(八里有/瘴賊)其形勝徼¶
<pb:KR3k0050_WYG_042-9a>¶
　外荒僻其俗民多百夷不通漢書¶
　廣南府其地宋時為特磨道儂智髙之裔居之其名¶
　元廣南知土判流(六里/簡)其屬州一富州(四/里)其形勝山¶
　崖髙峻道途﨑嶇一夫當隘萬夫莫入其俗地多儂¶
　人沙人好鬭訟¶
　廣西府其地梁州界古滇國牂牁郡(無瘴/有賊)其屬州三¶
　師宗州(十六里/簡僻)彌勒州(十六/里)維摩州(十六/里)其形勝瞰¶
　廣西距交趾山谷幽阻其俗生蠻四種附十八寨守¶
<pb:KR3k0050_WYG_042-9b>¶
　禦千户所¶
　鎮沅府其地古西南極邊濮洛雜蠻所居唐時南詔¶
　蒙氏為銀生府之地土知同流(八里/僻)長官司一谷禄¶
　寨其形勝依山為郡其俗婦勤蠶績務耕作信巫祝¶
　鬼¶
　永寧府其地昔名樓頭睒地接吐番又名答藍唐時¶
　屬南詔蒙氏知土同流(四里有瘴/賊山夷)長官司四(俱永樂/中置)¶
　其形勝襟麗江帶三湖山川險阻其俗朴野勇厲¶
<pb:KR3k0050_WYG_042-10a>¶
　順寧府其地本蒲蠻名慶旬宋以前不通中國雖蒙¶
　氏段氏亦莫制元泰定内始内附知土判流(二里有/瘴賊俱)¶
　(夷/)其形勝南面負山並立如門一中有路﨑嶇險隘¶
　其俗惡甚于諸夷¶
　曲靖軍民府其名漢興一唐南寧蒙氏石城(有賊無/瘴煩)¶
　其屬州四縣二附郭南寧(三里/冲)外亦佐(三里無/瘴有賊)霑益¶
　州(十四/里)陸凉(六/里)馬龍(四/里)羅雄(三里/僻)其形勝東通兩廣¶
　西接四川北連貴竹南上滇藩四達要衝盤水之固¶
<pb:KR3k0050_WYG_042-10b>¶
　其俗力耕好訟¶
　姚安軍民府其名漢弄棟知流同推土其屬州一縣¶
　一附郭姚州(四里/半)大姚縣(四里/半僻)其形勝崇山脩谷平¶
　疇廣州其俗野悍勇事勤耕作¶
　鶴慶軍民府(十三/里)其名鶴川其屬州二劍川州(十八/里僻)¶
　順州(三/里)其形勝左麗江右劍湖蠻嶂明秀其民州宇¶
　修整性剛¶
　武定軍民府知土同推流古滇國地其屬州二縣三¶
<pb:KR3k0050_WYG_042-11a>¶
　和曲州(七里/僻)屬南甸(四里/半)元謀(五里/僻)祿勸州(八/里)屬石¶
　(六里/革)其形勝東赬緩西姚褒四維千里削壁懸巖水¶
　甘草茂最宜蓄牧其俗男女混雜難治¶
　尋甸軍民府其名元仁德(五里/無瘴)其形勝西接中慶東¶
　連曲靖川原平衍可耕其民有四種¶
　麗江軍民府其民麗江知土同流(無/瘴)其屬州四縣一¶
　附郭通安州(十三/里僻)外寶山州(六里/僻)簡州(四/里)叵津州(六/里)¶
　(僻/)臨西(二里/邊)其形勝東麗水西瀾滄南大理北吐番¶
<pb:KR3k0050_WYG_042-11b>¶
　横連千里雄據九賧種類有四麽㱔玀玀怒人古宗¶
　沅江軍民府其地古西南夷極邊唐南詔蒙氏屬生¶
　銀節度長官司一因逺羅必甸附郭知土判流(八里/僻)¶
　其形勝界連交趾¶
　永昌軍民府其名古哀牢漢永昌(無/瘴)其屬州一縣二¶
　騰越州(八/里)保山縣(十八里/煩劇)永年縣(八里微瘴/夷猓雜)安撫司¶
　一潞江長官司二鳯溪　施甸¶
　騰衝軍民指揮使司漢為永昌郡西境(此段即/金齒)¶
<pb:KR3k0050_WYG_042-12a>¶
　孟定府舊名景麻元為孟定軍(五里/知土)¶
　孟艮府蠻名孟掯自古不通中國國朝永樂四年來¶
　歸附其俗同木邦八百(知土/多瘴)¶
　北勝州其地唐貞元中南詔異牟尋始開其地名北¶
　方睒徙彌河白蠻及羅落麽些諸蠻以實其地號成¶
　偈賧其名善巨(十五/里僻)其形勝地廣人稀九龍山髙可¶
　萬文巔四顧千里¶
　瀾滄軍民指揮使司州一蒗蕖(三/里)其地元為北勝州¶
<pb:KR3k0050_WYG_042-12b>¶
　新化州(五/里)即馬龍他郎甸改舊阿僰諸部蠻所據元¶
　時内附¶
　威逺州其地唐南詔銀生府舊為濮落雜蠻所居大¶
　理時為白夷所有(四/里)其俗勇健走險如飛¶
　灣甸州蠻名細賧元時内附(五/里)¶
　鎮康州蠻名石賧本黑僰所居元時内附(六/里)¶
　大侯州蠻名孟祐白夷所居元時内附¶
　車里宣慰司蠻名車里倭泥(皆土/官)本朝洪武入貢置¶
<pb:KR3k0050_WYG_042-13a>¶
　司所轄惟百夷一種¶
　木邦宣慰司舊名孟都一名孟邦元時立木邦路領¶
　安撫司一孟宻¶
　孟養宣慰司地名香栢城¶
　緬甸宣慰司古西南夷¶
　八百大甸宣慰司即八百媳婦國元時招撫本朝洪¶
　武入貢置司¶
　老撾宣慰司其俗呼曰撾家即古越裳國朝永樂三¶
<pb:KR3k0050_WYG_042-13b>¶
　年入貢置司原無城郭江源通交趾暹羅入海¶
　干崖宣撫司舊名干賴賧¶
　南甸宣撫司舊名南宋¶
　隴川宣撫司舊名麓川¶
　者樂甸長官司本馬龍他郎甸猛摩之地¶
　馬龍元時内附¶
　鈕元長官司蠻名也兀自古不通中國國朝宣德七¶
　年歸附¶
<pb:KR3k0050_WYG_042-14a>¶
　芒市長官司其地舊曰怒謀曰大枯賧曰小枯賧¶
　按雲南在三代為荒服之地秦漢為西南夷唐為南¶
　詔亦曰哀牢夷宋為大禮至元始郡縣之此沿革大¶
　畧也然以西南夷者其地界于西南以哀牢云者哀¶
　牢山名在永昌以山名夷謂之南詔者蒙舍詔在諸¶
　詔之南大禮國即今之大理此其名稱之梗概也然¶
　夷非一種大段有三曰僰曰爨曰百夷僰雖一種所¶
　居之地不同則所習之俗自異言語各為一家爨夷¶
<pb:KR3k0050_WYG_042-14b>¶
　亦然爨即玀玀是也有數十種百夷亦數十種玀玀¶
　其居依山百夷則多近水僰處平原玀玀性剛而勇¶
　悍百夷性柔而險惡僰人性疑而譎詐亦居之使然¶
　也自漢而下或内附叛亂或相連屬或各據一郡恩¶
　德所不能服法令所不能加不過羈縻之而已惟我¶
　皇祖命將克平輿地悉入版圖爨僰皆為臣庶軍衛¶
　有司犬牙相制漢夷雜處政布教行二百餘年淪膚¶
　浹髓殆非夙昔之遐荒也惜乎深山窮谷人生其間¶
<pb:KR3k0050_WYG_042-15a>¶
　食無梁肉衣無文繡而皆刀耕火種衣氊服皮狼心¶
　鴂舌無怪其然凡府州縣衛所總百三十五各府州¶
　宣慰宣撫長官司又在滇西南之極邊皆百夷别種¶
　形體各異其飾習染各異其尚飲食各異其味性惡¶
　習陋自古不能變今漸染久之亦有稍革其故者矣¶
　雲南承宣市政使司領府二十二曰雲南(滇國益州/建寧晉國)¶
　(昆州善/鬬煩淳)曰臨安(建海建水秀/山阿僰煩上)曰澂江(河陽羅伽/甸無瘴)曰廣¶
　南(持磨道知/土判流簡)曰廣西(古滇國牂牁郡羈縻/師宗彌勒無瘴有賊)曰楚雄(威/楚)¶
<pb:KR3k0050_WYG_042-15b>¶
　(安州硪碌白鹿部銀生谷縣當/筯僉無瘴賊有山漢多夷少煩)曰鎮沅(威逺州案板/寨知土同流)¶
　(判推少/五里)曰景東(開南有賊知/土判流八里)曰大理(大理國大理永/昌郡羊苴咩城)¶
　(煩無/瘴)曰永昌(哀牢不韋博南/金齒無瘴九里)曰蒙化(滄江知土微瘴/夷多三十五里)¶
　曰永寧(樓頭睒答藍麽些日月知茶/藍有瘴賊山夷知土同流)曰順寧(慶甸蒲/蠻有瘴)¶
　(賊俱夷知土/判流二里)軍民府七曰曲靖(益州郡味縣興古/郡有賊無瘴煩)曰¶
　尋甸(仁德為美歸/厚無瘴五里)曰元江(惠龍威逺見知土判因逺/羅必羅槃甸流假八里)¶
　曰姚安(㺯練姚州統矢/還知流同推土)曰武定(昆州羅婺知/土同推流)曰鶴慶¶
　(鶴州謀統/郡越祈治)曰麗江(麗水茶罕章無/瘴知土同流)州二曰新化(馬龍/它即)¶
<pb:KR3k0050_WYG_042-16a>¶
　(甸/改)曰北勝(成紀鎮施州流/同土僻十五里)都司一曰瀾滄(北勝州/一蒗蕖)直¶
　𨽻長官司六曰者樂甸夷名者島曰鈕兀(也/兀)曰芒市¶
　(舊地曰怒謀大枯/賧小枯賧芒市蠻)曰孟璉曰茶山曰麻里軍民宣慰¶
　使司六曰孟養(香栢/城)曰車里(皆土官/有瘴賊)曰木邦(孟都孟/邦領安)¶
　(撫/一)曰老撾(越/裳)曰緬甸(江頭大公蒲甘緬/馬來安鎮國邦牙)曰八百大甸¶
　(八百/媳婦)宣撫司三曰干崖(于賴睒渠/賴睒鎮西)曰南甸(南/宋)曰隴川¶
　(麓川/年緬)禦夷州四曰鎮康(石賧知/土六里)曰灣甸(細睒知/土五里)曰大¶
　候(孟佑知/土四里)曰威逺(銀生府濮落雜/蠻知土四里)禦夷府四曰孟定¶
<pb:KR3k0050_WYG_042-16b>¶
　(景麻孟定軍/知土五里)曰孟艮(孟指知土夷衙/門多有瘴賊)軍民指揮使司¶
　一曰滕衝¶
　　處置¶
　雲南逺在西南漢夷雜沓無事則狃於偏安有事則¶
　互為桀驁積弊然也府屬如雲南臨安大理永昌鶴¶
　慶楚雄足稱沃壤曲靖為入滇之路供億惟艱武定¶
　當新造之區安輯為要元江景東麗江姚安北勝鄧¶
　川霑益諸夷其情則鎮巡同心恩威兼濟方可稱治¶
<pb:KR3k0050_WYG_042-17a>¶
　至於旌别庶官責在監司撫字百姓責在守令惟求¶
　得人而已¶
　　興農桑¶
　滇處西南徼外人情苦饑寒而利衣食與呉㑹同風¶
　土之宜農桑家之宜蠶與呉㑹同農稍知耕而蠶桑¶
　則猥為長物置之耕而不桑必糜其耕之所入以易¶
　衣耕以給食而衣資之一業而二者需焉奈之何民¶
　不饑且寒也饑寒切身慈母不能有其子上安得有¶
<pb:KR3k0050_WYG_042-17b>¶
　其民奈之何民不窮且盜也民窮且盜矣而競靡好¶
　華之俗又從而據之游賈以土著之不桑也販帛於¶
　萬里因其從來之艱坐以賈價所售必倍焉土著以¶
　積習之不桑也市帛於賈肆因其所需之急聽其要¶
　市所酬必倍焉中土之一縑徼外之二縑也中土一¶
　金之直徼外二金之費也生之無源而靡之復甚驅¶
　富而之貧驅貧而之盜不桑使然哉故農桑王政之¶
　急務而滇尤甚也¶
<pb:KR3k0050_WYG_042-18a>¶
　　雲南沿革¶
　夫滇周之百濮漢之西南夷也其類氐其屬靡莫其¶
　人僰爨玀䝤域殊種别馬牛其風自楚蹻開疆秦政¶
　類略通道始以名入中國漢始置益州郡其渠酋賢¶
　栗朝貢内附厥後附叛不一諸葛亮南征益郡始平¶
　唐蒙舍立國稱南説既皮羅閣築城自王尋以守將¶
　起衅鮮于仲通計之唐軍盡戮宋鑒唐禍以玉斧畫¶
　大渡河絶不與通然後段氏得以睨璆僰爨以長世¶
<pb:KR3k0050_WYG_042-18b>¶
　矣由斯以論置郡者令自彼就官非我設也朝附者¶
　不讓不貢不告不王法非我飭也王之者幸借其力¶
　威貽破蕃懸爵以答其功恩非我出也斧畫之者不¶
　欲罷弊所恃以事無用威非我播也乃今日塹山堙¶
　谷啟土披地矣方制提封同文共規拯溺龕暴布德¶
　抗陵驅駒町為編户更魋結為冠裳魁頭露紒解辦¶
　請職燋齒梟瞷迴面革心絶鞮譯之𫝊撤稿街之邸¶
　葢自我皇祖攠善闡俘段明叩勤揚苴蹂轔平緬混¶
<pb:KR3k0050_WYG_042-19a>¶
　炎區而一之以及列朝休養生息利其貲用阜其財¶
　源羣以師儒建之庠校以茂正其德而厚其生乃時¶
　享嵗貢入税給繇訓經鬯達文物昭宣莫不家有詩¶
　書人襲組紱矣然夷考其世滇地雖逖天覆則同滇¶
　族雖夷人性則一觸之可發豚魚自孚擾之可馴猛¶
　虎亦服漢唐以来龍佑那漸出山林徙居平地是慕¶
　中國之德也鳯伽異入朝得樂一部以歸是沿中國¶
　之樂也西瀘令教異牟尋以祀嶽瀆改官號是法中¶
<pb:KR3k0050_WYG_042-19b>¶
　國之禮也段正淳遣使求經籍得六十九家是購中¶
　國之書籍也惟中國德不能徠威不能讋恩不能綏¶
　信不能通以故正朔不加羈縻弗絶非我祖宗大赫¶
　威武無以犂其庭收其版章非我祖宗大修文德無¶
　以牧其境釐其土俗肆我皇上嗣服罷採金之令以¶
　藏富于民增北士之科不遺賢于野所謂帝德光天¶
　率履不越成率俾有截之化巍巍乎信道逺三代術¶
　長前世矣雖然未雨徹土無畏下民未濡戒襦可濟¶
<pb:KR3k0050_WYG_042-20a>¶
　終日故治不忘亂安不忘危者保邦之閎略也圖難¶
　于易為大于細者馭世之逺猷也滇地安矣然疆徼¶
　厄塞滇人治矣然華裔雜居即今熙洽日久釁孽少¶
　萌卒有推埋胠篋之姦緩之鳥散急之虎咥非可走¶
　尺檄而械致也山菁諸夷盤據險阻如放豚憚于罥¶
　絡野鹿駭于牢籠非可按比伍而尋躡也土官裂壤¶
　而守各顧其家幽明不分豪舉鼎立非有憚繩墨可¶
　以拘束為也夫以不賓之地棲雜處之民間以無嚴¶
<pb:KR3k0050_WYG_042-20b>¶
　黜陟之官茍非事制曲防却顧長慮而簡節疎目廢¶
　法弛威竊恐氣洩鍼芒提潰蟻孔民未得常寧地未¶
　得常安也吾聞沅江臨安南通交趾金齒騰衝西擁¶
　諸甸自曲靖迤北而東彈壓鳥蠻是不當稽闗簡邏¶
　搤其咽喉設候保圉謹察出入乎吾聞武定麗江姚¶
　安北勝鄧川霑益繼雄兵力尋甸一路兵衛漸疎是¶
　不當簡師征役庀賦訓戎覈土酋為率編部落為兵¶
　乎滇欲假道必出貴竹萬一衝决何以禦之吾聞滇¶
<pb:KR3k0050_WYG_042-21a>¶
　池有徑可達馬湖武定可達建昌川陸綰轂捧蕪莫¶
　啓是不當鑿磴增傳以通其道乎¶
　　入滇之路¶
　滇土天下之達藩處夷落之中為中國屏敵其守與¶
　内地異周禮孟冬之月有司坏城郭固封疆完要塞¶
　塞徯徑此為備外者言之也若滇則孤懸萬里恃中¶
　國以為聲援其地遼濶廣逺實東則西虚南顧則北¶
　單弱不患無地而患無人以守外有窺伺之虞而内¶
<pb:KR3k0050_WYG_042-21b>¶
　有負固之漸如秦之函谷蜀之劍門一夫當闗萬夫¶
　莫開非如中州之四通五達一號召之間士馬雲集¶
　無仰哺待救之難也嘗考自古入滇之路有三楚將¶
　莊蹻略巴黔以西威定蜀楚其所由入則今之貴州¶
　古之牂牁郡也南越以財物役屬夜即漢王然于乗¶
　誅南越之威脅取滇土史稱牂牁江出番禺城下其¶
　源在田州泗城之境與雲之廣南貴之普安實相接¶
　壤輕舟東下徑達南海所謂南路也司馬相如持檄¶
<pb:KR3k0050_WYG_042-22a>¶
　喻西南夷諸葛武侯渡瀘深入皆由益部取道南中¶
　非古所謂西路耶自昔經略西南掃蕩草竊其故道¶
　章章若是此三道不通則全滇郡縣四望阻塞而扼¶
　我之吭拊我之背勢所必致矣又以其形勢言之東¶
　為黔中在今日為内地固勿論若南蔽元江元江之¶
　外為車里此又外則為交趾西蔽永昌永昌之外為¶
　麓川又外則為緬甸西北則為羈縻麗江以為捍蔽¶
　此外則為吐番氣勢稍弱則吐番西伺南交外竊西¶
<pb:KR3k0050_WYG_042-22b>¶
　南諸夷不受約束此又其必者天寶間張處佗暴使¶
　滇人唐有南詔之衂連結吐番終唐之世不入職貢¶
　宋室不競遂棄為異域蒙段二氏崛據數百年計其¶
　士馬不足當中國一大郡然窮天下之力不能下者¶
　則以兵恃險逺下流仰攻形不便勢不利也我太祖¶
　髙皇帝削平僭偽混一區宇戡定西夷置立州郡二¶
　百年來夷靺之風變為中土編辮之習易為冠裳一¶
　方之人如脱隂翳而覩日月之昭融神功聖德輝映¶
<pb:KR3k0050_WYG_042-23a>¶
　古今矣然執事之間若有隠憂然者何也為滇人之¶
　慮逺也且執事所謂紆遲驛遞則病於官綽逺侵掠¶
　則病於民是固然矣然又有甚者夫中原之人入滇¶
　其道里自西至者上荆門涉瀘水登陸陟烏撒自南¶
　至者遡流上郴桂泛洞庭巨浸又數千里始達沅州¶
　攀緣闗嶺其鳥道盤欝苗夷出沒四旁於危磴中壘¶
　土築堡憑髙瞭逺晝柝宵鉦日晏啓閉游徼之兵負¶
　弩尾躡而後敢啓行士旅往來若履虎尾而蹈春氷¶
<pb:KR3k0050_WYG_042-23b>¶
　猶或白晝之中剽人而奪之金如此而謂保百年無¶
　事是目聽而耳食云耳不特紆遲而危險特甚故議¶
　者紛然皆謂欲開通西南二路非無所考而漫為言¶
　也嘗考求故道在昔固多岐矣其小小間捷之徑人¶
　不得並肩車不得方軌者置勿論金沙江寛廣數里¶
　自麗江而下吞納滇洱諸水徑達蜀江其為舟楫利¶
　涉行道之人能言之太祖髙皇帝諭潁川侯謂闗索¶
　嶺本非正道正道乃在西北聖謨具存乃土夷射利¶
<pb:KR3k0050_WYG_042-24a>¶
　倡言為梗一疏鑿之民固樂從昆明威楚羅婺之境¶
　皆可揚帆至矣詢之土人稱僅有一二梗澁之處稍¶
　加轉搬不過尋丈以天造地設之利棄之無用舛也¶
　若東南之勢又大異是廣南一郡便於入粤而艱於¶
　入滇去泗城不二百里而近晉安安龍商旅往來自¶
　粤者日夜不絶在今仍為通衢且山徑平夷無盜賊¶
　出沒所少者亭驛憩息耳土曠人稀原産銅礦誠於¶
　此郡邇封許土著之民開鑿取利以其七與民徵其¶
<pb:KR3k0050_WYG_042-24b>¶
　三以為經營之費客貨往來仍禁土人私歛官為定¶
　額稱資其入以助官費之不足移維摩州於隘地以¶
　彈壓草竊不加賦於民而事集與跋涉黔中﨑嶇之¶
　徑逺甚何憚而久不為此愚謂開通此二道無大費¶
　而有巨利滇土故饒笮馬僰童髦牛礦碌諸産舟車¶
　輻輳省負輓之煩百貨增直一利也通二廣綿枲繒¶
　帛鐵釡逺方難至之物自此踵集滇民益以富實二¶
　利也嵗有荒歉可移民移粟三利也士旅往來無紆¶
<pb:KR3k0050_WYG_042-25a>¶
　遲間闗剽掠之警人樂遊其土四利也流落邊徼老¶
　㓜孤寡得襁負生還五利也水浮與陸走勞逸相懸¶
　人情孰不欲舎勞而趨逸者自此傳置資糧皆可次¶
　第裁縮紓官民之困六利也此又其小者西南有事¶
　調發滇南勁卒西可制蜀東南可控百粤其或滇中¶
　有負固内訌之憂如蒙之割據皮羅思平之僣竊呼¶
　召川蜀之兵自岷瀘西入揚旗搗壘則卭笮以南無¶
　堅壁南檄百粤左言鳥章之士不數日抵安龍廣南¶
<pb:KR3k0050_WYG_042-25b>¶
　則鉦鼔相望於昆池其或外侮窺我門庭連掣三省¶
　戰旅麻列蝟合西指則吐番徙幕南馳則交夷不敢¶
　髙枕而卧施長組問包茅不入則哀牢以西稽首納¶
　琛不敢猶豫趦趄利害較然明若觀火執事者毅然¶
　行之吾滇人萬世之利也豈特士旅之便已哉¶
　　控制雲南¶
　天子統一海内區宇廣矣臣民衆矣其體國經野不¶
　得不畫為畿省郡縣之界以責成羣工者勢也然畿¶
<pb:KR3k0050_WYG_042-26a>¶
　省郡縣之既分則監司守令各司其事雖有部院總¶
　之於上而各省界分勢散孰從而聨屬之哉觀成周¶
　分封千八百國各有方伯連率得專征伐以為之屏¶
　翰此自古帝王統馭疆宇使小大相維犬牙相制之¶
　䇿也我朝統有兩畿十三省外如九邊雖信地各分¶
　矣而薊遼宣大闗陜又各設總督以聨之内如各省¶
　雖疆界各别矣而兩廣南贛鄖陽亦各設總督以聨¶
　之獨雲南界在萬里外孤懸一隅其所通之道特藉¶
<pb:KR3k0050_WYG_042-26b>¶
　貴州九驛以為往來萬一中阻則彼此懸隔鄰邦軍¶
　旅雖衆且强而救援無可通之途勢可隠憂莫此為¶
　亟也况土官各巢穴其中唇齒黨結雖省㑹數郡號¶
　稱文物未免軍民華夷雜處其獷悍之性雖平居未¶
　易制馭茍變生不虞役又何所忌憚而不逞其跳梁¶
　之習耶近有議者謂自古入滇之路有三今之貴竹¶
　其一也而鳥道紆遲險峻可危莫若西南疏鑿金沙¶
　江由水路以達于蜀東南經營廣南郡自普安安隆¶
<pb:KR3k0050_WYG_042-27a>¶
　由陸以達于粤三路俱通公私兩便此亦一説也豈¶
　所以為聨屬之道哉彼曲靖古益州地也古人既可¶
　以益州而統轄乎曲靖今獨不可以曲靖而聨屬於¶
　益州耶為今之計欲鞭撻蟒酋恢擴侵疆固宜廣儲¶
　蓄振軍旅以張其薄伐之威使羈縻屬國皆帖然讋¶
　服不敢觀釁肆毒廼滇中之急務也茍論久安長治¶
　之策莫若於四川雲南貴州三省擇其形勢接壤照¶
　南贛汀漳各割郡縣合為總鎮方其無事也則合數¶
<pb:KR3k0050_WYG_042-27b>¶
　郡土著之兵而訓練之有方合數郡土産之物而儲¶
　蓄之有素屹然坐鎮三省之界凡各土酋自將畏憚¶
　歛戢而潛消其跋扈之心矣及其有事則聲息朝聞¶
　暮可遣兵壓其境其視奏請動經半載然後調兵聚¶
　糧以議𠞰撫者何可同日語也俟區畫既定物産漸¶
　豐或金沙江水路可疏鑿焉即疏而鑿之無難也或¶
　廣南郡陸路可經營焉即經而營之無難也况總鎮¶
　所在則三省如臂運指使趨走服役山谷盡為通衢¶
<pb:KR3k0050_WYG_042-28a>¶
　而列郡之血脈經絡既以貫通雖各巢之險阻自將¶
　習熟縱使一方啓釁而三省之兵糧皆在指顧間于¶
　以扼其項拊其背而深入其阻郡縣其地皆不勞餘¶
　力又不特鎮壓其格鬭彊梁之習已也何也我之勢¶
　合則彼之勢分彼勢一分則隣境諸酋皆為我用我¶
　之勢合則籌畫素定動中機宜不數十年間荒陬絶¶
　域皆將用夏而變夷若曰開府設鎮未免嵗費數千¶
　金不知兵戈一動視月費數十萬者何如也况朝廷¶
<pb:KR3k0050_WYG_042-28b>¶
　無南顧之憂百姓免鋒鏑侵軼之苦一勞永逸䇿無¶
　善于此者在司國計者加之意焉耳¶
　　議開金沙江¶
　夷考金沙江之源出於吐番異域南流漸廣至於武¶
　定之金沙巡司又東過四川之㑹州建昌等衛以達¶
　於馬湖敘南然後合于大江趨于荆呉此其水之所¶
　從經絡葢南中西北之險也自漢武帝遣郭昌等開¶
　益州諸郡西南之夷始通中國及孔明渡瀘南征七¶
<pb:KR3k0050_WYG_042-29a>¶
　擒孟獲六詔之地遂入華圖歴晉及隋以迄於宋各¶
　酋之叛服靡常而漢法之羈縻難定故路之通塞因¶
　之逮我太祖平定天下命將征西諭潁川侯傅友德¶
　曰闗索嶺本非正路正路在西北是誠神謀睿筭明¶
　見萬里矣兹欲息東西兩路之肩拊滇雲百蠻之背¶
　通諸夷梯航之道㑹三省聨絡之防則開導疏濬誠¶
　有不可緩者節經巡按御史毛鳯詔等建議於前巡¶
　撫都御史陳大賓等㑹議於後反復經畫不為無據¶
<pb:KR3k0050_WYG_042-29b>¶
　矣其事未竟成焉何哉所謂狃於茍安而惑於異説¶
　者是已大約説之異者其端有四其一則曰由滇南之¶
　金沙以達蜀之馬湖原非操舟縱楫之江水雖徑流¶
　而山多巇嶮由東川之小江猫至濶州則有阿補溪¶
　灘矣由濶州至烏芒則有虎跳大灘大流小流灘矣¶
　故其奔騰衝撞之勢見者方懼心焉而憚其排鑿之¶
　難成也其一則曰雲南尋甸之柯度以至馬湖之銅¶
　厰溪原非經商往來之地沿江夷玀雜居跧山伏穴¶
<pb:KR3k0050_WYG_042-30a>¶
　易擾難馴竊弄鋤梃行將禦人矣故其桀驁忿鷙之¶
　性聞者且戒心矣而畏其即次之或虞也况滇雲一¶
　省接壤於蜀貴之間封疆之臣各為其土其為西蜀¶
　計者則曰金沙江之路一通則當建之郵舎而設以¶
　夫役其應支之直當必取給於蜀民大木之餘財力¶
　久竭矣故滇雲之所利而蜀境之所不利也此又一¶
　説也為貴陽計者則曰金沙之路既通則行商競便¶
　於舟而憚勞於陸其轉輸之貨當必充斥於北路九¶
<pb:KR3k0050_WYG_042-30b>¶
　驛之道工商閴寂矣故滇南之所利而貴陽之所不¶
　利也此又一説也噫是豈得為通方之利哉葢天下¶
　之大勢猶人之一身善養身者必使脈絡貫通然後¶
　元氣壯而腹心賴之以榮衛善審勢者必使華夷通¶
　道然後疆塲定而根本賴之以輯寧故艮其限列其¶
　夤者非衛生之術也任其壅塞而幸其暫安者非長¶
　治之計也葢四端之説雖殊而阻撓之心則一無意¶
　於長慮者每憚其即事之難而有心於自便者又岐¶
<pb:KR3k0050_WYG_042-31a>¶
　於爾我之限此是非之所以未决而功之所由以未¶
　成也殊不知灘石誠可懼也然則鑿龍門而闢伊闗¶
　者非其已試之功乎凡怒濤於中流者亦在乎去之¶
　而已矣如人力必不可施即如蜀之新灘設為盤運¶
　之夫亦可也夷玀固可戒也然則通西域而窮河源¶
　者非其已行之蹟乎凡出沒於河濱者亦在乎撫之¶
　而已矣如一時果未可馴則沿江一帶多設巡司亦¶
　可也彼西蜀既以錢糧為難則經理之勞滇當獨任¶
<pb:KR3k0050_WYG_042-31b>¶
　其費而求借官帑以充之俟㩁商税以補之亦無有¶
　不可者况滇之與蜀本有輔車之勢者也容可㕘以¶
　彼此之念如是哉貴陽既以商販為病則貿遷之征¶
　滇當稍寛於陸而舟車竝用以通之東西二路以分¶
　之亦無有不均者况滇之於貴本有比隣之義者也¶
　豈可乗以爾我之私若此哉是四者皆有調停處置¶
　之法未見其為難也何足以惑吾之定見哉矧夫勞¶
　於暫者豎永佚之功用之久也成周行之道蜀無協¶
<pb:KR3k0050_WYG_042-32a>¶
　濟之費而二省俱便貴省供應之勞而兩路經行尤¶
　見其胥利耳又何害之足云抑愚猶有説焉滇去神¶
　京甚逺凡惟正之供方物之獻嵗時之朝賀冠葢之¶
　往來多士之計偕商賈之行貨如必舎舟而徒跋履¶
　於萬里外肩負擔之勞任靻蹻之苦如之何不重以¶
　自困也今若舍陸而登舟焉則由金沙而之馬湖非¶
　有髙山大川為之限隔也計程七晝夜可達非有曠¶
　日持久為之濡滯也以此易彼孰得孰失孰易孰難¶
<pb:KR3k0050_WYG_042-32b>¶
　孰紆孰捷必有能辨之者何為畏難以自沮耶故曰¶
　揭炬而度闇昧者明也乗舟而杭江湖者便也於其¶
　所謂便者顧扞格而不行焉深昧於天下之大勢矣¶
　又嘗稽古而有得焉宋藝祖得國之初尚未徧覩天¶
　下之勢乃以斧畫大渡河曰此外非吾有也遂成鄭¶
　楊趙段之僭元憲宗乗革囊及筏濟江進薄大理擄¶
　段智與遂平西南之夷夫以宋主之畫河為界若有¶
　得於閉闗謝西域之意然而棄險以資敵其為謀也¶
<pb:KR3k0050_WYG_042-33a>¶
　疎憲宗之乗勢濟師似有戾於勤兵務逺畧之訓然¶
　能思患而豫防其得䇿也上此又利害之大較深切¶
　而著明者也今六詔憑深阻峭疊嶂層崖土酋驕悍¶
　易動難制劉安曰有野心者不可與便勢言當謹之¶
　於微也今可不加之意乎矧雲省逺距京師萬有餘¶
　里奏報相聞動經嵗月宋祁有云喪羊於易患生無¶
　備言當防之於豫也又可不加之意乎夫披輿圖而¶
　覽形勝則經畧不可不周度時勢而揣夷情則隄防¶
<pb:KR3k0050_WYG_042-33b>¶
　不可以不豫江路之開正所以撤諸箐之藩籬而聨¶
　三省之脉絡析百蠻之巢穴而大一統之規模所謂¶
　扼其項而拊其背奪其險以分其勢者胥此矣豈可¶
　恤一勞而不為久安之計吝小費而不懷逺大之圖¶
　耶¶
　　貴州圖敘¶
　貴州古西南夷羅施鬼國地地里蠻夷並同滇境(雲/南)¶
　而山箐峭深地瘠寡利夷性猾詐殆有甚焉故泗城¶
<pb:KR3k0050_WYG_042-34a>¶
　州(廣西土/官衙門)恣其狼吞同竊外户則守在永寧(州/名)芒部¶
　(今鎮/雄府)盤據廣土蹲伏北藩則憂先畢節若思南石阡¶
　銅仁數郡界在鎮筸(鎮逺筸子坪俱/長官司𨽻湖廣)酉播(酉陽宣撫/司播州宣)¶
　(慰司俱/𨽻四川)夷峒之間鴟張豕突(諸夷常突出/數郡寇掠)貽患實深¶
　况地雜東川烏蒙諸郡(俱四川/軍民府)師旅繹騷每與川湖¶
　(四川/湖廣)同其災害而軍民嵗計又大半仰給於二省兵¶
　荒交值時有弗繼之憂且水西普安凱里(俱土官/地方)諸¶
　酋富甲他夷地連肘腋逞姦首禍患豈一朝故知梟¶
<pb:KR3k0050_WYG_042-34b>¶
　獍之資不忘格鬭而爭彊奪職乃其兵端焉然夷虜¶
　自相翦伐貴在因俗以時撫定不足煩國家力也¶
　　沿革¶
　本西南夷羅施鬼國也元於此置八番順元等處軍¶
　民宣慰使司都元帥府本朝太祖初以其地分𨽻廣¶
　西四川雲南三布政司永樂十一年始置貴州等處¶
　承宣布政使司都指揮使司提刑按察司並治于貴¶
　州宣慰司云¶
<pb:KR3k0050_WYG_042-35a>¶
¶
<pb:KR3k0050_WYG_042-36a>¶
　貴州等處承宣布政使司治貴州左布政使一左㕘¶
　政二(内清軍一總/理糧儲一)左右㕘議三(内分守貴寧安平二/道一分守新鎮道一)¶
　(撫苗思仁/二道一)領府八(屬州二縣六安撫司/一長官司五十六)宣慰司一(屬/長)¶
　(官司/十)州四(屬長官司六官廨附/三衛城内一十一)總為里九十九户一¶
　十四萬八千九百五十七口五十一萬三千二百八¶
　十九夏秋二税共米麥一十四萬八千九百四十八¶
　石有零(湖廣布政使司坐派解納本司糧米一十萬/二千四百石每石折解白銀參錢共該銀三)¶
　(萬七百二十兩正四川布政司坐派解納本司糧米/一十萬九千七百五十三石内五萬石每石折銀三)¶
<pb:KR3k0050_WYG_042-36b>¶
　(錢三萬石每石折布二疋每石徵銀二錢原運永寧/倉今改豐濟庫布米二萬九千二百三十三石每石)¶
　(折布二疋每疋徵銀一錢七分五釐綦江縣秋米五/百二十石每石折銀五錢五分四川播州宣慰司坐)¶
　(派解納本省豐濟平錢青平興隆黄平等倉夏秋糧/米共一萬六百石零三斗六升八合四勺二抄五撮)¶
　(焉撒倉秋糧米九千四百石烏蒙府起運烏撒倉秋/糧米三千八百五十石東川府起運鳥撒倉秋糧米)¶
　(二千九百石鎮雄府起運鳥/撒秋糧四千九十二石四斗)洞蠻麻布二百五十九¶
　條有零課程税鈔一十三萬六千四十六貫四千三¶
　百八十八文税銀三百二十九兩九錢三分三釐九¶
　毫¶
<pb:KR3k0050_WYG_042-37a>¶
　貴州都指揮使司(𨽻右軍/都督府)都指揮三(内掌印一管屯/一管操捕一)¶
　領衛一十有八(屬所九十三長/官司一十有三)守禦千户所二本都¶
　司所屬馬步官軍三萬七千四百一十七員名¶
　提刑按察使司按察使一副使四　僉事二　分道¶
　三(貴寧/都青)　(思石/)¶
　欽差巡撫兼提督湖北川東都御史一¶
　巡按御史一或清軍御史一¶
　欽差鎮守貴州兼提督清平等衛總兵一(駐宣/慰司)㕘將¶
<pb:KR3k0050_WYG_042-37b>¶
　二(一駐永寧/一駐鎮逺)¶
　貴州宣慰司宣慰使二¶
<pb:KR3k0050_WYG_042-38a>¶
¶
<pb:KR3k0050_WYG_042-39a>¶
　　貴州各府州縣煩簡¶
　程蕃府本西南夷地苗獠雜居原係貴州宣慰所轄¶
　至成化年間奏改府治今宣慰使司其屬長官司十¶
　附郭為貴竹為水東為中曹為蠻夷為青山為劄佐¶
　為龍里為百納為底寨為乖西蠻為養龍坑府長官¶
　司十二為韋番為方番為洪番為卧龍番為金石番¶
　為小龍番為大龍番為羅番為盧山為上馬橋為小¶
　程為廬番其形勝東阻五溪西距盤江滇南門户其¶
<pb:KR3k0050_WYG_042-39b>¶
　俗所轄夷種類不一習俗亦異舊皆撓邪之俗國朝¶
　始漸詩禮登仕版¶
　思州府其地昔楚之黔中其名唐寧夷簡其屬長官¶
　司四附郭都坪(四/里)都素(二/里)施溪(一/里)黄道(一/里)其形勝連¶
　溪峒扼槃弧其俗剛悍¶
　思南府其地荆州荒裔春秋國為楚黔中其名寧夷¶
　(煩/)其屬長官司四水德(四/里)祐溪(三/里)朗溪(二/里)蠻夷(羈/縻)縣¶
　二婺川(四/里)印江(二/里)其形勝牂牁要路山川險阻狸獠¶
<pb:KR3k0050_WYG_042-40a>¶
　所居¶
　鎮逺府其地荆州南境其屬縣二附郭鎮逺(三/里)外施¶
　秉(一里/苗民)長官司二卭水(五/里)偏橋(二里/無瘴)其形勝東通沆¶
　水西接貴州習俗質野儉約¶
　石阡府其地荆州南裔其名元石阡其屬長官司二¶
　附郭石阡(五/里)外龍泉(二/里)其形勝南通鎮逺北距思南¶
　其俗不事文墨¶
　銅仁府古溪蠻地(苗賊/出沒)其屬長官司六附郭銅仁(五/里)¶
<pb:KR3k0050_WYG_042-40b>¶
　外提溪(一/里)烏羅(三/里)省溪(一/里)大萬山(一/里)平頭(一/里)其形勝¶
　東麻陽西思南北苗界南思州髙山峻嶺其俗犵狫¶
　勇譎¶
　黎平府地旁夜郎漢屬牂牁郡(簡/)其屬長官司十三¶
　洪州(四/里)潭溪(三/里)八舟(二/里)古州(二里/軍民)西山(二/里)湖耳(一/里)亮¶
　寨(一/里)曹商洞(六/里)歐陽(一/里)新化(一/里)中林(一/里)赤溪(一/里)龍里¶
　(一/里)縣一永從(二/里)其形勝東連靖州西控生苗南通交¶
　廣北達辰沅古荆州荒裔其俗兇頑鴂舌¶
<pb:KR3k0050_WYG_042-41a>¶
　都勻府舊為軍民指揮使司𢎞治中改軍民府其屬¶
　州二麻哈(無瘴/簡)獨山(僻夷/瘴)縣一清平(瘴/夷)長官司四都¶
　勻　平浪　平州　邦水(一/里)其形勝北通平越南抵¶
　南舟壤僻而險其俗鄙陋¶
　普安州其地古夜郎秦黔中其名漢牂牁後漢興古¶
　(簡/冲)其屬所三樂民安南安龍¶
　永寧州其地古荒服(簡/瘴)長官司二慕役(四/寨)頂營(三/寨)¶
　鎮寧州其地古荒服(簡瘴/冲)長官司二十二營(寨二/十九)康¶
<pb:KR3k0050_WYG_042-41b>¶
　佐(寨/四)¶
　安順州治馬頭山(簡/)長官司二寧谷(寨二/十九)西堡(寨四/瘴)¶
　金筑安撫司其地古荒服(好/訟)長官司三為木𤓰為麻¶
　嚮為大華¶
　普定指揮使司𨽻都司古羅甸國後為羅鬼犵狫可¶
　&KR1902;苗蠻成居其名普川(安順/州附)¶
　新添指揮使司(二/里)𨽻都司其地古荒服長官司五附¶
　郭新添(二/里)外小平(二/里)丹平(二/里)&KR0008;平(二/里)丹行(二/里)其形勝¶
<pb:KR3k0050_WYG_042-42a>¶
　東界平越西接龍里其俗土民貧¶
　龍里指揮使司𨽻都司其地古西南邊　長官司二¶
　平伐(一/里)大平伐(二/里)其形勝襟山帶水夷地之勝其俗¶
　雜醇疵尚儉朴¶
　平越指揮使司(二/里)𨽻都司其地古蠻夷名黎蛾里寨¶
　長官司一楊乂¶
　畢節衛𨽻都司地本貴州宣慰司荒服西南夷¶
　清平衛(一/里)古西南夷地𨽻都司(冲舊有清平平/定長官司二)¶
<pb:KR3k0050_WYG_042-42b>¶
　安南衛其地古西南夷夷名尾灑(𨽻都/司冲)¶
　平壩衛其地古西南夷(𨽻都/司冲)¶
　興隆衛即清平衛¶
　都勻即新添衛¶
　赤水衛¶
　安莊衛¶
　烏撒衛¶
　普市千户所其地古蠻夷(𨽻都/司)¶
<pb:KR3k0050_WYG_042-43a>¶
　貴州承宣布政使司(國初𨽻湖北雲三省永樂年/始置布政司嘉靖始專開科)領¶
　宣慰使司一(八番順元藏甲大萬谷落紅邊龍章大/羅甕篷小羅暢水骨隆龍廣底窩曾竹)¶
　(將/臺)府八曰程番(南寧定逺古筑苗獠雜居先係貴/州宣慰轄成化年間奏改府治)曰¶
　鎮逺曰黎平曰都勻(舊為長官司/今陞為府治)曰思州曰思南曰¶
　銅仁曰石阡安撫司一曰金筑(吏目/一)貴州衛四曰畢¶
　節曰赤水曰烏撒曰永寧州一曰並市(舊為千户所/今改州治簡)¶
　外衛六曰威清曰平壩曰普定曰安莊曰安南曰普¶
　安州四曰安順曰普安曰永寧曰寧鎮軍民指揮使¶
<pb:KR3k0050_WYG_042-43b>¶
　司五曰新添曰平越曰龍里曰清平曰興隆州一曰¶
　黄平¶
　　處置¶
　貴州初屬四川行都司永樂間始置省治官則流土¶
　相㕘民則漢夷錯處不當中土一大縣一線之路外¶
　通滇南官軍月糧仰給川湖二省黎平寄治湖廣五¶
　開衛銅仁僻處萬山逼近苗穴都勻程番與廣西接¶
　壤土酋讐殺素稱難治鎮逺當湖廣之衝面水背山¶
<pb:KR3k0050_WYG_042-44a>¶
　險頗足恃思州石阡孤懸一隅勢可隠憂惟思南城¶
　下有江足通舟楫商賈行旅比之他郡不甚蕭條大¶
　抵貴州開省原為雲南無貴州是無雲南也内安外¶
　攘其撫鎮大臣之責哉¶
　　山川形勝¶
　九州封域各有山川所以表壯觀占靈毓也天下山¶
　川之險貴州為最所至峰巒絡繹巉巖連雲插漢衆¶
　水之行懸崖穴地横斜詰曲如龍蛇狹處纔容獨木¶
<pb:KR3k0050_WYG_042-44b>¶
　舟而深或至十餘丈斯亦竒矣然幽崖巨箐或反為¶
　盜賊淵藪岸髙石狠舟楫灌溉兩無功焉其利害多¶
　少可得而知也¶
　　風俗¶
　昔人謂繫水土之氣謂之風隨君上之情謂之俗然¶
　十五國風其美與惡皆繫于上而俗因以成則水土¶
　固世所論也貴州土著蠻夷族類實蕃風俗亦異大¶
　抵標枝野鹿醇樸猶存各軍衛從自中原因沿故習¶
<pb:KR3k0050_WYG_042-45a>¶
　用夏變夷胥此焉恃彼至愚無知者或反見變於夷¶
　重以江右川湖敗商流徙罷役逋逃多為姦詐誘羣¶
　酋而長其機智而淳樸浸以散矣班史謂箕子以禮¶
　義化朝鮮其俗甚美郡初取吏于遼東吏見民無閉¶
　藏及賈人往者夜則為盜俗稍益薄以今貴州觀之¶
　得無類是也乎然則敦本實戢奸暴以美教化而厚¶
　風俗是在長人者加之意焉耳¶
　　户口¶
<pb:KR3k0050_WYG_042-45b>¶
　民數者庶事所自出以多為貴不可不知也貴州四¶
　面皆蠻夷所可知者各府若衛軍民之數其寥落也¶
　蜀中江右之民僑寓于此者甚衆買田宅長子孫者¶
　葢多有之蜀中江右既不得其用而視貴州官府亦¶
　漠然若不相干是併失之矣謂宜分别税户承佃營¶
　生等第而籍為見税户俾與主户錯居共役願投軍¶
　者亦編入行伍庶户口增而軍民不至重困矣¶
　　財賦¶
<pb:KR3k0050_WYG_042-46a>¶
　天下布政司十有三而貴州為最後故財賦所出不¶
　能當中原一大郡諸所應用大半仰給於川湖頃因¶
　有事銅仁盡所取于川湖者不足以供銅仁一嵗之¶
　費不知諸所應用復何以給之是故開荒蕪教樹藝¶
　籍鴈户減戍兵皆今日所不可緩者議者又欲割川¶
　湖之地以易每嵗數萬金之供天下一家彼此何間¶
　當事者儻以上聞以吾君包荒不遐遺之盛德宜無¶
　不可者不然貴州之財賦吾不知其所終也¶
<pb:KR3k0050_WYG_042-46b>¶
　　徭役¶
　古者用民之力不過三日凡起徒役毋過家一人以¶
　其餘為羨惟田與追胥竭作其重民之力如此貴州¶
　軍民雜處民固夷也雖租賦徭役畧倣中原而椎髻¶
　鳥言終駭官府故有司之役惟漢人軍衛之役惟卒¶
　伍而諸夷當役于官府者又各以漢人卒伍代之而¶
　取其直焉是漢人卒伍一身而衆役萃矣又其弊也¶
　直不可得役不能免乃使衆漢人卒伍共佐之是衆¶
<pb:KR3k0050_WYG_042-47a>¶
　人一身而衆役萃矣嗚呼欲求嵗不過三日家不過¶
　一人何可得也易曰通其變使民不倦長人者盍務¶
　諸¶
　　職官¶
　宋人有言荒陬絶域親民之吏貴得其人也茍非其¶
　人則寃民無由申訴勢必為亂而歴代銓選反以内¶
　地為重以邊方為輕何倒置之甚哉竊謂貴州游宦¶
　之難又有甚焉葢其所治者蠻夷也縱得其人亦往¶
<pb:KR3k0050_WYG_042-47b>¶
　往難之守令以下授官不赴者十七八也不知孔子¶
　欲居九夷與謂忠信篤敬蠻貊可行者非歟乃若土¶
　官襲替非赴部不得官固有要之不行甘心混羣醜¶
　者其情亦可憫矣¶
　　議兵食¶
　貴藩越在荒徼四望夷區孤懸鳥道猶然捍川湖抗¶
　滇中諸苗或狶突非時竊發緩而撫綏急而創艾制¶
　夷則需兵治兵則需食猶水之必舟而舟之必擑也¶
<pb:KR3k0050_WYG_042-48a>¶
　夫烏得而闕一焉今之軍伍半折丁壯阻消為宜詳¶
　覈所部悉清勾之使原伍漸還名不浮籍而又嚴逋¶
　逃之禁重督邏可譏闌出入毋令以賄脱伍者如是¶
　則軍復矣夫貴雖僻壤置衛十八各兵千餘誠得盡¶
　勾數萬之衆在也何憂兵寡今之屯田虚冒悉入豪¶
　右為宜大索侵沒董以重法必歸之軍無論賦盈而¶
　又嚴課耕之令督之總管别勤惰而考成焉如是則¶
　屯復矣夫貴雖瘠土而屯多田每衛各若干誠得盡¶
<pb:KR3k0050_WYG_042-48b>¶
　種九年之蓄在也何患食匱或者謂勾軍必假於緩¶
　期而抽丁可議以為助貴之墾田科糧而無差有差¶
　之糧率資以影射兹量其糧而起丁役既足以塞弊¶
　孔時而訓練之又足以佐軍伍此固一筴也或者謂¶
　與其抽丁而充伍莫若募民以墾田貴地多不宜稻¶
　而宜薺菽之類今蓬藋者半則無可耕之民故也州¶
　民僑耕思銅葢亦有之其以開曠益募川湖附民以¶
　漸墾之先給其資暫復其税且又查所墾之田與戰¶
<pb:KR3k0050_WYG_042-49a>¶
　功同賞彼冒首功而徼國爵者比比然豈若此為實¶
　用猶古孝悌力田意耶夫耕作日廣則生聚日繁積¶
　之嵗月科田且蕃夫然後從而起丁焉則人樂趨命¶
　而不妨夫募耕之意矣况足食則兵自足此又一筴¶
　也¶
　¶
　¶
　¶
<pb:KR3k0050_WYG_042-49b>¶
　¶
　¶
　¶
　¶
　¶
　¶
　¶
　圖書編卷四十二¶
