# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.702989
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷一百十三
<pb:KR3k0050_WYG_113-1a>¶
欽定四庫全書¶
　圖書編卷一百十三¶
　　　　　　　　　　　　　明　章潢　撰¶
　　諸家樂律圖說總叙¶
　聞樂固可以知徳有徳斯可以作樂是徳為樂之本¶
　也前已述其概矣器數亦樂之所必用者惟有樂徳¶
　之人心和氣和考古證今自能盡其制也但古人於¶
　器數之間亦嘗殫心思以䆒竟之雖所見不同而所¶
<pb:KR3k0050_WYG_113-1b>¶
　尚短長亦因以異故於黄鍾九寸及三寸九分之說¶
　各有所據然以理裁之管之長者則其氣沉其聲必¶
　徐而婉管之短者其氣浮其聲必急而剽求元聲元¶
　氣者此亦可以得其義也若以聲之清濁論則短長¶
　之管皆有清有濁如人之碩大者豈其聲皆重而濁¶
　癯痩者豈其聲皆輕而清乎知清濁不在短長之管¶
　則一元之氣為黄鍾元聲者豈可盡以管之短長論¶
　哉雖然樂器亦未易言盍稽諸詩乎如鼓瑟吹笙非¶
<pb:KR3k0050_WYG_113-2a>¶
　徒取其笙瑟之並奏也葢瑟聲不可自和必以笙而¶
　和之也如吹笙鼓簧云者他竹音皆按其孔則無聲¶
　放其孔則有聲惟笙放其孔則無聲按其孔則有聲¶
　故謂之鼓葢吹笙必鼓簧也即一笙管而他可知矣¶
　今採其無害於義者並存於後以俟正樂之君子云¶
　　司馬遷律書¶
　黄鍾八寸七分一宫　　　八寸十分一¶
　林鍾五寸七分四角　　　五寸十分四¶
<pb:KR3k0050_WYG_113-2b>¶
　太簇七寸七分二角　　　七寸十分二¶
　南吕四寸七分八徵　　　四寸十分八¶
　姑洗六寸七分四羽　　　六寸十分四¶
　應鍾四寸二分三分二羽四寸二分二分二¶
　&KR0331;賔五寸六分三分一　　五寸六分三分二(强四百/八十六)¶
　大吕七寸五分三分一　　七寸五分三分二(强四百/○○五)¶
　夷則五寸四分三分二商　五寸口口三分二(弱二百/一十六)¶
　夾鍾六寸一分三分一　　六寸七分三分一(強一百/九十八)¶
<pb:KR3k0050_WYG_113-3a>¶
　無射四寸四分三分二　　四寸四分三分二(强六百/○○二)¶
　仲吕五寸九分三分二徴　五寸九分三分二(強五百/八十一)¶
　按律書此章所記分寸之法與他説不同以難曉故¶
　多誤葢取黄鍾之律九寸一寸九分凡八十一分而¶
　又以十約之為寸故云八寸十分一本作七分一者¶
　誤也今以相生次序列而正之其應鍾以下則有小¶
　分小分以三為法如厯家大少餘分強弱耳其法未¶
　宻也今以二千一百八十七為全分七百二十九為¶
<pb:KR3k0050_WYG_113-3b>¶
　三分一一千四百五十八為三分二餘分之多者為¶
　強少者為弱列於逐律之下其誤字悉正之隋志引¶
　此章中黄鍾林鍾太簇應鍾四律寸分以為與班固¶
　司馬彪鄭氏蔡邕杜䕫荀朂所論雖尺有増減而十¶
　二律之寸數並同則是時律書尚未誤也及司馬貞¶
　索隠始以舊本作七分一為誤其誤亦未久也沈括¶
　亦曰此章七字皆當作十字誤屈中畫耳大要律書¶
　用相生分數相生之法以黄鍾為八十一分今以十¶
<pb:KR3k0050_WYG_113-4a>¶
　為寸法故有八寸一分漢前後志及諸家用審度分¶
　數審度之法以黄鍾之長為九十分亦以十為寸法¶
　故有九十分法雖不同其長短則一故隋志云寸數¶
　並同也¶
　永嘉陳氏曰律吕之法起於黄帝氏律吕之說定於¶
　太史氏知黄帝氏之法而不知太史公之說則難於¶
　制律知太史公之說而未知黄帝氏之法則雖未能¶
　制律而不害其為律矣何者黄帝使伶倫取嶰谷之¶
<pb:KR3k0050_WYG_113-4b>¶
　竹制十二管吹陽律以候鳳吹隂律以擬凰而十二¶
　律之法由是而定信乎起於黄帝氏者也黄帝之法¶
　雖存而太史公之說未出則天下之人雖知律之不¶
　可闕於樂而不知所以制律之本雖知律之不可廢¶
　於度量衡而不逹所以制律之意本不知而意不逹¶
　則雖㫁竹鑄鍾定形實竅區區用上黨之黍分其長¶
　短而較其合否窮日夜之力以為之未見其能定也¶
　然則太史公之説果安在哉葢太史公之為律書也¶
<pb:KR3k0050_WYG_113-5a>¶
　其始不言律而言兵不言兵之用而言兵之偃及言¶
　兵之偃而於漢之文帝尤加詳焉既曰陳武請伐朝¶
　鮮而文帝謂願且堅邉設候結和通使由是而天下¶
　富庶雞鳴狗吠煙火萬里可謂和樂者矣又曰文帝¶
　之時能不擾亂由是而百姓遂安耆老之人不至市¶
　廛遊遨嬉戲如小兒狀嗚呼若太史公者可謂知律¶
　吕之時而逹制律之意者也當文帝時&KR0367;兵息民結¶
　和通使而天下安樂則民氣歡洽隂陽協和而天¶
<pb:KR3k0050_WYG_113-5b>¶
　地之氣亦隨以正茍制器以候之其氣之相應自然¶
　知吾律之為是其氣之不合自然知吾律之為非因¶
　天地之正氣以定一代之正律律有不可定者乎古¶
　人所謂天地之氣合以生風天地之風氣正而十二¶
　律定殆謂是歟然則律吕之説豈非定於太史公者¶
　歟¶
　　漢律志京房六十律¶
　黄鍾　　　(子/)　黄鍾生林鍾(未/)　林鍾生太簇(寅/)¶
<pb:KR3k0050_WYG_113-6a>¶
　太簇生南吕(酉/)　南吕生姑洗(辰/)　姑洗生應鍾(亥/)¶
　應鍾生&KR0331;賔(午/)　&KR0331;賔生大吕(丑/)　大吕生夷則(申/)¶
　夷則生夾鍾(卯/)　夾鍾生無射(戌/)　無射生仲吕(巳/)¶
　仲吕生執始(子/)　執始生去㓕(未/)　去㓕生時息(寅/)¶
　時息生結躬(酉/)　結躬生變虞(辰/)　變虞生遲内(亥/)¶
　遲内生盛變(午/)　盛變生分否(丑/)　分否生解形(申/)¶
　解形生開時(卯/)　開時生閉掩(戌/)　閉掩生南中(巳/)¶
　南中生丙盛(子/)　丙盛生安度(未/)　安度生屈齊(寅/)¶
<pb:KR3k0050_WYG_113-6b>¶
　屈齊生歸期(酉/)　歸期生路時(辰/)　路時生未育(亥/)¶
　未育生離宫(午/)　離宫生凌隂(丑/)　凌隂生去南(申/)¶
　去南生族嘉(卯/)　族嘉生凌齊(戌/)　凌齊生内負(巳/)¶
　内負生分動(子/)　分動生歸嘉(未/)　歸嘉生隨時(寅/)¶
　隨時生未卯(酉/)　未卯生形始(辰/)　形始生遲時(亥/)¶
　遲時生制時(午/)　制時生少出(丑/)　少出生分積(申/)¶
　分積生争南(卯/)　争南生期保(戌/)　期保生物應(巳/)¶
　物應生質未(子/)　質未生否與(未/)　否與生形晉(寅/)¶
<pb:KR3k0050_WYG_113-7a>¶
　形晉生惟汗(酉/)　惟汗生依行(辰/)　依行生包育(亥/)¶
　包育生謙待(未/)　謙待生未知(寅/)　未知生白吕(酉/)¶
　白吕生南授(辰/)　南授生分烏(亥/)　分烏生南事(午/)¶
　按世之論律者皆以十二律為循環相生不知三分¶
　損益之數徃而不返仲吕再生黄鍾止得八寸七分¶
　有竒不成黄鍾正聲京房覺其如此故仲吕再生别¶
　名執始轉生四十八律其三分損益不盡之筭或棄¶
　或増夫仲吕上生不成黄鍾京房之見則是矣至於¶
<pb:KR3k0050_WYG_113-7b>¶
　轉生四十八律則是不知變律之數止於六者出於¶
　自然不可復加雖強加之而亦無所用也况律學㣲¶
　妙其生數律法正在毫釐秒忽之間今乃以不盡之¶
　筭不容損益遂或棄之或增之則其畸贏贅虧之積¶
　亦不得為此律矣又依行在辰上生包育編於黄鍾¶
　之次乃是隔九其黄鍾林鍾太簇南吕姑洗毎律統¶
　五律&KR0331;賔應鍾每律統四律大吕夾鍾仲吕夷則無¶
　射毎律統三律三五不周多寡不利其與反生黄鍾¶
<pb:KR3k0050_WYG_113-8a>¶
　相去五十百歩之間耳意者房之所傳出於焦氏焦¶
　氏卦氣之學亦去四而為六十故其推律亦必求合¶
　卦氣之數不知數之自然在律者不可增而於卦者¶
　不可減也何承天劉焯議房之病葢得其一二然承¶
　天與焯皆欲增林鍾已下十一律之分使至仲吕反¶
　生黄鍾還得十七萬七千一百四十七之數如此則¶
　是惟黄鍾一律成律他十一律皆不應三分損益之¶
　數其失尤甚於房矣可謂目察秋毫而不見其睫也¶
<pb:KR3k0050_WYG_113-8b>¶
　　蔡氏律吕本原¶
　　黄鍾¶
　長九寸空圍九分積八百一十分¶
　按天地之數始於一終於十其一三五七九為陽九¶
　者陽之成也其二四六八十為隂十者隂之成也黄¶
　鍾者陽聲之始陽氣之動也故其數九分寸之數具¶
　於聲氣之元不可得而見及㫁竹為管吹之而聲和¶
　候之而氣應而後數始形焉均其長得九寸審其圍¶
<pb:KR3k0050_WYG_113-9a>¶
　得九分(此章凢言分者/此十分寸之一)積其實得八百一十分長九¶
　寸圍九分積八百一十分是謂律本度量衡權於是¶
　而受法十一律由是而損益焉¶
　蔡氏以此為樂本是樂之本特在於管之分寸焉耳¶
　但既云黄鍾者陽聲之始陽氣之動也故其數九分¶
　寸之數具於聲氣之元不可得而見是管竹未㫁之¶
　先無所謂數也又云及㫁竹為管吹之而聲和候之¶
　而氣應而後數始形是數乃在於聲和氣應之後矣¶
<pb:KR3k0050_WYG_113-9b>¶
　然則方其㫁竹為管之時果有分寸之數歟亦多截¶
　之取其聲和氣應者以定其分寸而後有所謂長九¶
　寸空圍九分積八百一十分之數歟况即一管至破¶
　一寸為一萬九十餘分又析分為釐析釐為毫析毫¶
　為絲析絲為忽而其數整然之不差歟即一黄鍾其¶
　長九寸其實至一十七萬七千一百四十七而三分¶
　損益以生十一律歟雖黄鍾之實信乎一十七萬七¶
　千一百四十七矣不知從古造律者曾有如其數而¶
<pb:KR3k0050_WYG_113-10a>¶
　實之者歟雖黄鍾之長信乎其為九寸矣不知以何¶
　代之尺定其分寸而後九九之數為盡合歟若其所¶
　云分寸毫釐絲忽記之書册為可觀而施之樂器無¶
　實用則又奚取於數之詳歟即其所定樂本且如此¶
　而他又何待辯也¶
<pb:KR3k0050_WYG_113-11a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_113-11b>¶
　後漢鄭康成曰陽管為律隂管為吕布十二辰子為¶
　黄鍾管圎九分而長九寸同位娶妻隔八生子下生¶
　者三分去一上生者三分益一黄鍾乾之初九也隔¶
　八而下生林鍾坤之初六林鍾又隔八而上生太簇¶
　之九二太簇又上生南吕之六二南吕又上生姑洗¶
　之九三姑洗又下生應鍾之六三應鍾又上生&KR0331;賔¶
　之九四&KR0331;賔又上生大吕之六四大吕又下生夷則¶
　之九五夷則又上生夾鍾之六五夾鍾又下生無射¶
<pb:KR3k0050_WYG_113-12a>¶
　之上九無射又上生仲吕之上六五下六上乃一終¶
　矣¶
　前漢司馬遷鍾術曰以下生者倍其實三其法(如黄/鍾九)¶
　(寸倍之則為十八三其法則十/八為三六故下生林鍾長六寸)以上生者四其實三¶
　其法(如林鍾六寸四之則為二十四三其法/則二十四為三八故上生太簇長八寸)上九商¶
　八羽七角六宫五徴九(此十二字恐傳冩之悮當作/宫九徴六商八羽五角七十)¶
　(字/)置一而三之以為法如法得長九寸凡得九寸命¶
　曰黄鍾之宫(置子之一而九三之至酉則得一萬九/千六百八十八算為子之寸法矣置子)¶
<pb:KR3k0050_WYG_113-12b>¶
　(之實十七萬七千一百四十七筭而以寸法約則一/萬九千六百八十有三筭為三寸而通其實之全數)¶
　(得九/寸矣)故曰音始於宫窮於角數始於一終於十成於¶
　三氣始於冬至周而復生(此諸儒無異說也其論之/不同者具譜於左覽者可)¶
　(以考其/得失焉)¶
<pb:KR3k0050_WYG_113-13a>¶
¶
<pb:KR3k0050_WYG_113-14a>¶
¶
<pb:KR3k0050_WYG_113-15a>¶
　今按鄭氏與太史說不同太史二説又自為異而今¶
　皆取之且以鄭先於馬者鄭氏之言分寸審度之正¶
　法也太史之言欲其便於損益而為假借之權制也¶
　葢律管之長以九為本上下相生以三為法而鄭氏¶
　所用正法破一寸以為十分而其下破分為釐破釐¶
　為毫破毫為絲破絲為忽皆必以十為數則其數中¶
　損益之際皆有餘分雖有巧厯終不能盡是以自分¶
　而下遂不可析而以九相乗歴十二管至破一寸以¶
<pb:KR3k0050_WYG_113-15b>¶
　為一萬九千餘分而後畧可得而記焉然亦苦於難¶
　記而易差終不若太史公之法為得其要而易考也¶
　葢其以子為一而十一三之以至於亥則得十七萬¶
　七千一百四十七筭而子為全律之實可知矣以寅¶
　為子之寸數而酉為寸法則其律有九寸可知矣以¶
　辰為子之分數而未為分法則其寸有九分可知矣¶
　以午為子之釐數而已為釐法則其分有九釐可知¶
　矣以申為子之毫數而卯為毫法則其釐有九毫可¶
<pb:KR3k0050_WYG_113-16a>¶
　知矣以戌為子之絲數而丑為絲法則其毫有九絲¶
　可知矣下而為忽亦因絲而九之雖出權宜而不害¶
　其得乎自然之數以之損益則三分之數整齊簡直¶
　易記而不差也其曰黄鍾八寸十分一者亦倣此意¶
　但以正法之數合其權法之分故不同耳其實不異也¶
　　五聲相生損益先後之次¶
　(宫十一/八)　(徴十四/五)　(商十二/七)　(羽十八/四)　(角十四/六)¶
　下生徴　上生商　下生羽　上生角　下生變宫¶
<pb:KR3k0050_WYG_113-16b>¶
　史記聲數曰九九八十一以為宫三分去一五十四¶
　以為徴三七益一七十二以為商三分去一四十八¶
　以為羽三分益一六十四以為角¶
　唐杜佑通典曰宫生徴(三分宫數八十一分各二十/七下生去一去二十七餘五)¶
　(十四以為徴故/徴數五十四也)徴生商(三分徴數五十四各十八上/生者加一加十八於五十四)¶
　(得七十二以為啇/故商數七十二也)商生羽(三分商數七十二分各二/十四下生者去一去二十)¶
　(四餘四十八以為羽/故羽數四十八也)羽生角(三分羽數四十八分各/十六上生者益一加十)¶
　(六於四十八得六十四以/為角故角數六十四也)此五聲大小之次也是黄¶
<pb:KR3k0050_WYG_113-17a>¶
　鍾為君均用五聲之法以下十一辰辰各有五聲其¶
　為宫商之法亦如之故辰各有五聲合為六十聲是¶
　十二律之正聲也(沈括疑史記此說止是黄鍾一均/之數非衆律之通法今詳通典云)¶
　(十一辰宫商之法亦如之若以十一律為宫亦用此/數以乗之本律之分數以損益之林鍾為均則以八)¶
　(十一為五十四二十/七為十八之類是也)二變相生之法(杜氏通典註曰/按應為變宫&KR0331;)¶
　(賔為變徴自殷以前但有五音自周以來加文也/武二聲謂之七聲五聲為正二聲為變變者和)¶
　變宫　　　　　　　變徴¶
　四十二(餘九分/分之六)　　　五十四(餘九分/分之八)¶
<pb:KR3k0050_WYG_113-17b>¶
　(羽前/宫後)　　　　　　　(角後/徴前)¶
　　上生變徴¶
　國語周景王問於伶州鳩曰七律者何韋昭註曰周¶
　言七音黄鍾為宫太簇為商姑洗為角林鍾為徴南¶
　吕為羽應鍾為變宫&KR0331;賔為變徴(後漢志説與此同/此說葢以黄鍾為)¶
　(宫法餘/並凖此)淮南子曰姑洗生應鍾比於正音故為和應¶
　鍾生&KR0331;賔不比於正音故為繆(今按五聲相生至於/角位則其數六十有)¶
　(四隔八下生當得宫前一位以為變宫然其數三分/損一毎分各得二十有一分不可損益故五聲之正)¶
<pb:KR3k0050_WYG_113-18a>¶
　(至此而窮若欲生之則須更以所餘一分析而為九/損其三分之一分乃得四十二分餘九分分之六而)¶
　(後得成變宫之數又自變宫陽八上生當得徴前一/位其數五十有六餘九分分之八以為變徵正合相)¶
　(生之法自此又當下生則又餘一分不可損益而其/數又窮故立均之法於是而終焉然而二變自為和)¶
　(繆已不得/為正聲矣)¶
<pb:KR3k0050_WYG_113-19a>¶
　¶
　¶
　¶
　¶
　¶
　¶
　¶
　通典曰以子聲比正聲則正聲為倍以正聲比子聲¶
<pb:KR3k0050_WYG_113-19b>¶
　則子聲為半如黄鍾之管正聲九寸子聲則四寸半¶
　也(十二正聲各有一定之聲而旋相為宫則五聲初/無定位髙者或下當下者或髙則宫商失序而聲)¶
　(不和諧故取其半律以為子聲當上生而所生/者短則下取以為用然以三分損益之法計之)¶
　(則亦適合下生之數而自此律又以正律下生/則復得其本法而於半律又合上生之數此惟)¶
　(杜氏言之而他書不及黄鍾以四寸半為半律/而圖以為無者以九分之寸折至絲杪終無可)¶
　(記之數林南應不用者相生之不/及也此又杜氏所未言故詳著之)又上下相¶
　生之法者以中宫之管其六寸一萬九千六百¶
　八十三分寸之萬二千九百七十四上生黄鍾三分¶
<pb:KR3k0050_WYG_113-20a>¶
　益一不及正律九寸之數但得八寸五萬九千○○四¶
　十九分寸之五萬一千八百九十六以為黄鍾之變¶
　律半之得四寸五萬九千○○四十九分寸之二萬¶
　五千九百四十八以為黄鍾變律之子聲(此依本文/稍加詳潤)¶
　(其不及至數但九字以為至之變律七字變律之子/聲五字皆今所增入本數猶用十分之寸計之尚為)¶
　(繁冗以九分之寸更定於/圗内而於此詳其本文)又上下相生以至仲吕皆¶
　以相生所得之律寸數半之以為子聲之律(今按&KR0331;/賔以下)¶
　(仲吕上生之所不及故無變律而惟黄大姑林南應/有之正變通十八律各有半聲為三十六聲其間又)¶
<pb:KR3k0050_WYG_113-20b>¶
　(有八聲雖有而無所用實計二十八聲而以杜氏又/言變律上下相生以至仲吕則是又當増十二聲而)¶
　(合為四十八聲似大過無所用也今雅樂俗樂皆有/四清聲其原葢出於此然欠八聲且無變律則其法)¶
　(又大疎畧而用有/不周矣覧者詳之)漢志曰黄鍾不復與他律為役者¶
　黄鍾至尊無與並也(此言黄鍾惟於本宫用正律若/他律為宫則黄鍾之為商角徴)¶
　(羽二變者此但用其變律而正律不復與之為役也/此與通典變律之説相發明而本志所言有未盡者)¶
　(故别其大要/附於此云)¶
　　施宫四十八聲之圖¶
　　宫(下/生)徴(上/生)商(下/生)羽(上/生)角(下/生)變宫(上/生)變徴¶
<pb:KR3k0050_WYG_113-21a>¶
　第一宫黄(正/)林(正/)大(正/)南(正/)姑(正/)應(正/)&KR0331;(正/)¶
　第二宫林(正/)大(正/半)南(正/)姑(正/半)應(正/)&KR0331;(正/)大(正/半)¶
　第三宫大(正/)南(正/)姑(正/)應(正/)&KR0331;(正/)大(正/半)夷(正/)¶
　第四宫南(正/)姑(正/半)應(正/)㽔(正/半)大(正/半)夷(正/半)夾(正/半)¶
　第五宫姑(正/)應(正/)㽔(正/)大(正/半)夷(正/)夾(正/半)無(正/)¶
　第六宫應(正/)㽔(正/半)大(正/半)夷(正/半)夾(正/半)無(正/半)中(正/半)¶
　第七宫㽔(正/)大(正/半)夷(正/)夾(正/半)無(正/)仲(正/半)黄(變/半)¶
　第八宫大(正/)夷(正/)夾(正/)無(正/)仲(正/)黄(變/半)林(變/)¶
<pb:KR3k0050_WYG_113-21b>¶
　第九宫夷(正/)夾(正/半)無(正/)仲(正/半)黄(變/半)林(變/半)大(變/半)¶
　第十宫夾(正/)無(正/)仲(正/)黄(變/半)林(變/)大(變/半)南¶
　第十一宫無(正/)仲(正/半)黄(變/半)林(變/半)大(變/半)南(變/半)姑(變/半)¶
　第十二宫仲(正/)黄(變/半)林(變/)大(半/半)南(變/)姑(變/半)應(變/)¶
　禮運曰五聲六律十二管還相為君(孔氏曰十二辰/各自為宫各有)¶
　(五聲十二管相生之次至仲吕而變凡六十聲今按/孔氏以本文但云五聲十二管故不及二變而止為)¶
　(六十聲今増入二變二十四聲合為/八十四聲自唐以來法皆如此云)¶
　　六十調之圖(六十調即十二律也十二律即一黄/鍾也黄鍾生十二律十二律生五聲)¶
<pb:KR3k0050_WYG_113-22a>¶
　　(二變各為紀綱以成六十調六十調皆黄鍾損益/之變也宫商角三十六調者老陽也其徴羽二十)¶
　　(四調者老隂也調/成而隂陽備也)¶
　　宫商角徴羽(十二管自本律之外為他/律之四聲者合其律為調)¶
　黄(本/律)無夷仲夾(以上黄宫五調各用本宫土聲而/以黄鍾起調黄鍾畢曲餘律倣此)¶
　大(本/律)應南㽔姑¶
　大(本/律)黄無林仲¶
　夾(本/律)大應夷㽔¶
　姑(本/律)大黄南林¶
<pb:KR3k0050_WYG_113-22b>¶
　仲(本/律)夾大無夷¶
　㽔(本/律)姑大應南¶
　林(本/律)仲夾黄無¶
　夷(本/律)㽔姑大應¶
　南(本/律)林仲大黄¶
　無(本/律)夷㽔夾大¶
　應(本/律)南林姑大¶
　按文獻通考所載已上數圗一本諸蔡氏律吕新書¶
<pb:KR3k0050_WYG_113-23a>¶
　而約之者也王朴有云樂作於人心成聲於物聲氣¶
　既和反感於人心者也所假之物大小有數九者成¶
　數也是以黄帝吹九寸之管得黄鍾之聲為樂之端¶
　也半之清聲也倍之緩聲也三分其一以損益之相¶
　生之聲也十二變而復黄鍾聲之總數也乃命之曰¶
　十二律旋相為均均有七調合八十四調播之於八¶
　音則凡上下損益相生變半只此數語括之矣¶
　　律止於十二變律止於六¶
<pb:KR3k0050_WYG_113-23b>¶
　按律止於十二者葢十二律之實約以寸法則黄鍾¶
　林鍾太簇得全寸約以分法則南吕姑洗得全分約¶
　以釐法則應鍾㽔賔得全釐約以毫法則大吕夷則¶
　得全毫約以絲法則夾鍾無射得全絲至仲吕之實¶
　十三萬一千七十二以三分之不盡二筭其數不行¶
　此律之所以止於十二也又按律管之長以九為本¶
　而上下相生以三為法如破一寸以為十分而其下¶
　破分為釐破釐為毫破毫為絲破絲為忽皆必以十¶
<pb:KR3k0050_WYG_113-24a>¶
　為數則其數中損益之際皆有餘分雖有巧厯終不¶
　能盡故鄭氏自分而下遂不可析而直以九相乗始¶
　畧可得而記焉固不若太史公以子為一而十一三¶
　之以至於亥尺寸分釐毫絲忽皆以九破筭之以損¶
　益而三分之數為整齊簡直也然此特一時便益之¶
　權制若鄭氏則乃分寸審度之正法不可忽也律有¶
　變而變律止於六者葢十二律各自為宫以生五聲¶
　二變如黄鍾為宫則林鍾為徴太簇為商姑洗為羽¶
<pb:KR3k0050_WYG_113-24b>¶
　應鍾為角㽔賔為變徴林鍾為宫則太簇為徴南吕¶
　為商姑洗為羽應鍾為角㽔賔為變宫大吕為變徴¶
　十二律中五聲二變自能具足至㽔賔宫未免反取¶
　黄鍾為變徴大吕為宫未免反取黄鍾林鍾為變宫¶
　變徴少下不和故有變律也變律者其聲近正而少¶
　髙於正律也(樂聲之和在於三分損益㽔賔下六律/各自為宫取黄鍾上六律足五聲六變)¶
　(未免或長或短或全或半皆不合三分損益之聲由是適也/其聲上下不和故必變其上六律使少短而與下六律)¶
　然仲吕之實一十三萬一千七十二以三分之不盡¶
<pb:KR3k0050_WYG_113-25a>¶
　二筭既不可行當有以通之(厯法得全寸全分全毫/者為正律有包抄者為)¶
　(不盡筭不盡二筭者以三分之餘/二分也其一筭為一分可推也)律當變者有六故¶
　置子之一而六至午以三歴之得七百二十九因仲¶
　吕之實得九千五百五十五萬一千四百八十八又¶
　以七百二十九歸之以從十二律之數紀其餘分以¶
　為忽抄然後洪纎髙下不相奪倫至應鍾之實六千¶
　七百一十萬八千八百六十四以三分之又不盡一¶
　算又不可行此變律之所以止於六也變律非正律¶
<pb:KR3k0050_WYG_113-25b>¶
　故不為宫也¶
<pb:KR3k0050_WYG_113-26a>¶
¶
<pb:KR3k0050_WYG_113-27a>¶
　　律吕新書¶
　蔡氏曰律吕散亡其器不可復見然古人所以制作¶
　之意則猶可考也太史公曰細若氣微若聲聖人因¶
　神而存之雖妙必效言黄鍾始於聲氣之元也班固¶
　所謂黄帝使伶倫取竹斷兩節間吹之以為黄鍾之¶
　宫又曰天地之風氣正而十二律定劉昭所謂伏羲¶
　紀陽氣之初以為律法又曰吹以考聲列以候氣皆¶
　以聲之清濁氣之先後求黄鍾者也是古人制作之¶
<pb:KR3k0050_WYG_113-27b>¶
　意也夫律長則聲濁而氣先至極長則不成聲而氣¶
　不應律短則聲清而氣後至極短則不成聲而氣不¶
　應此其大凡也今欲求聲氣之中而莫適為凖則莫¶
　若且多截竹以擬黄鍾之管或極其短或極其長長¶
　短之内毎差一分以為一管皆即以其長權為九寸¶
　而度其圍徑如黄鍾之法焉如是而更迭以吹則中¶
　聲可得淺深以列則中氣可驗茍聲和氣應則黄鍾¶
　之為黄鍾者信則十一律與度量衡權者得矣後世¶
<pb:KR3k0050_WYG_113-28a>¶
　不知出此而惟尺之求晉氏而下則多求之金石梁¶
　隋以來又㕘之秬黍下至王朴剛果自用遂専恃累¶
　黍而金石亦不復考矣夫金石真偽固難盡信若秬¶
　黍則嵗有凶豐地有肥瘠種有長短小大圎妥不同¶
　猶不可恃况古人謂子榖秬黍中者實其龠則是先¶
　得黄鍾而後度之以黍不足則易之以大有餘則易¶
　之以小約九十黍之長中容千二百黍之實以見周¶
　徑之廣以生度量衡權之數而已非律生於黍也百¶
<pb:KR3k0050_WYG_113-28b>¶
　世之下欲求百世以前之律者其亦求之於聲氣之¶
　元而毋必之於秬黍則得之矣¶
　蔡九峰律吕新書總是和峴房庶所襲聞峴庶匡郭¶
　總是王朴所襲聞古法相傳不甚異同漢唐之後旋¶
　宫之義不伸有所謂啞鍾者縱令聲有十二均均有¶
　七調亦為噐數之末杜䕫荀朂阮咸張文收信都芳¶
　裴知古衛道弼曹紹䕫若有神瞽法天籟真機不著¶
　倚傍然於徳學無謂孔門一絃歌便曰君子學道則¶
<pb:KR3k0050_WYG_113-29a>¶
　愛人小人學道則易使也要知如何絃歌便是道又¶
　如何便愛人易使¶
　　律吕相生辯¶
　甚哉諸儒之論律吕何其紛紛耶謂隂陽相生自黄¶
　鍾始而左旋八八為五管以九寸為法者班固之説¶
　也下生倍實上生四實皆三其法而管又不専以九¶
　寸為法者司馬遷之説也持隔相生之説以中吕上¶
　生黄鍾不滿九寸謂之執始下生去滅上下相生終¶
<pb:KR3k0050_WYG_113-29b>¶
　於南事十二律之外更增六八為六十律者京房之¶
　說也本吕覽淮南王安蔡邕之説建㽔賔重上生之¶
　議至於大吕夾鍾仲吕之律所生分等又皆倍焉者¶
　鄭康成之説也隔七為上生隔八為下生至於仲吕¶
　則孤而不偶㽔賔則踰次無凖者劉向之説也演京¶
　房南事之餘而伸之為三百六十律日當一管各以¶
　次從者宋錢樂之之説斥京房之説而以新舊法分¶
　度㕘録之者何承天沈約之説也校定黄鍾毎律減¶
<pb:KR3k0050_WYG_113-30a>¶
　三分而以七寸為法者隋劉焯之論也析毫釐之疆¶
　弱為算者梁武帝之法也由此觀之諸儒之論角立¶
　蜂起要之最為精宻者班固之志而已今夫隂陽之¶
　聲上生者三分之外益一下生者三分之内損一葢¶
　古人簡易之法猶古厯周天三百六十五度四分度¶
　之一也若夫律同之聲適多寡之數長短之度小大¶
　之量清濁之音一要宿乎中聲而止則動黄鍾而林¶
　鍾應動無射而仲吕應和樂未有不興者矣¶
<pb:KR3k0050_WYG_113-30b>¶
　　朱子叙律吕新書成法¶
　一黄鍾圍徑之數則漢斛之積分可考　按漢斛銘¶
　文曰律嘉量方尺圜其外(循四角規而圜之/其徑當四寸有竒)庣(師古/曰不)¶
　(滿之/處也)旁九釐五毫(徑尺四寸有竒/之數猶未足也)&KR0456;(方尺之/靣也)百寸十¶
　二寸深尺積一千六百二十寸容十斗今黄鍾律管¶
　有周有徑有靣□有空圍内積如所長九寸空圍九¶
　分積八百一十分者實起於漢斛積分之數也　一¶
　寸以九分為法則淮南太史小司馬之説可推　淮¶
<pb:KR3k0050_WYG_113-31a>¶
　南子曰黄鍾九寸而宫音調因而九之九九八十一¶
　故黄鍾之數立太史公律書曰置一而九三之以為¶
　法實如法得長九寸凡得九寸命曰黄鍾之宫小司¶
　馬貞史記索隠註曰律九九八十一欲言黄鍾長八¶
　寸十分一而漢書之言黄鍾長九寸者九分之寸也¶
　今蔡元定之書曰黄鍾九寸以二分為損益故以三¶
　歴十二辰得一十七萬七千一百四十七為黄鍾之¶
　實皆用九數實本諸此　一五聲二變之數變律半¶
<pb:KR3k0050_WYG_113-31b>¶
　聲之例杜氏之通典具焉通典曰宫生徴徴生商商¶
　生羽羽生角此五音大小之次也是黄鍾為均用五¶
　聲之法以下十二辰辰各有五聲其為宫法之法亦¶
　如之故辰各有五聲合為六十聲是十二律之正聲¶
　也又通典註曰按應鍾為變宫㽔賔為變徴自殷以¶
　前但有五音自周以來加文武二聲謂之七聲五聲¶
　為正二聲為變變者和也元定謂黄鍾一均五聲之¶
　數(宫聲八十一商聲七十二角聲六/十四徴聲五十四羽聲四十八)論黄鍾之角生¶
<pb:KR3k0050_WYG_113-32a>¶
　二變之法皆不出於是也又曰鳬氏為鐘以律計其¶
　倍半以子聲比正聲則正聲為倍以正聲比子聲則¶
　子聲為半葢黄鍾生十一律有十二子聲所謂正聲¶
　正半律也又有仲吕生黄鍾又生十一律亦有十二¶
　子聲所謂變律變半律也正變又半凡四十八聲上¶
　下相生最得漢志所謂黄鍾不復為他律役之意此¶
　元定之論大率杜氏正聲子聲之例也　一變宫變¶
　徴之不得為調則孔氏之禮疏因亦可見孔頴逹禮¶
<pb:KR3k0050_WYG_113-32b>¶
　疏曰五聲自周以來加文武二聲五聲為正二聲為¶
　變變者和也元聲言五聲者正聲故以起調畢曲為¶
　諸聲之綱至二變聲則宫不成宫徴不為徴但可以¶
　濟五聲之不及而已此於孔氏變者和也之説亦有¶
　所自來　一先求聲氣之元而因律以生尺則猶所¶
　謂卓然者而亦雜見於兩漢之志蔡邕之説與夫國¶
　朝㑹典以及程子張子之言前漢志曰至治之世天¶
　地之氣合以生風天地之風正而十律定後漢志曰¶
<pb:KR3k0050_WYG_113-33a>¶
　伏羲作易紀陽氣之初以為律法蔡邕月令章句有¶
　曰律亦以寸分長短為度程子曰律管定尺乃是以¶
　天地之氣為凖非秬黍之比也張子曰聲音之道與¶
　天地通國朝㑹典曰帝雖勤勞於制作而未當者有¶
　司失之於以尺而生律也元定求聲氣之元而因律¶
　以生尺雖其卓然之見亦不能不㕘考諸説故朱子¶
　云然¶
　　蔡元定律吕總論¶
<pb:KR3k0050_WYG_113-33b>¶
　律吕新書其上巻以漢志斛銘文定長九寸空圍九¶
　分積八百一十分為黄鍾第一以淮南子漢志定本¶
　黄鍾之律以三歴十二辰積之得一十七萬七千一¶
　百四十七為黄鍾之實第二以黄鍾三分為損益定¶
　生十一律第三次十二律之實四次變律五次律生¶
　五聲圖六次變聲七次八十四聲圗八次六十調圗¶
　九於是候氣宿度嘉量權衡次為十三篇其下卷述¶
　前史書志經傳疏註吕氏春秋淮南子下至歴代籥¶
<pb:KR3k0050_WYG_113-34a>¶
　尺欵式角以明造律和聲均調候氣制噐之事為律¶
　吕證辯者甚具其説曰天地之數始於一終於十一¶
　三五七九為陽九者陽之成也二四六八十為隂十¶
　者隂之成也黄鍾者陽聲之始陽氣之動是聲氣之¶
　元也聲氣之元不可得而見及截竹為管吹之聲和¶
　候之氣應而後數始形焉均其長得九寸審其圍得¶
　九分積其實得八百一十分是為律本度量權衡於¶
　是而受法以三分損益歴十二辰而十一律由是生¶
<pb:KR3k0050_WYG_113-34b>¶
　焉其實函焉黄鍾九寸以三歴十二辰在子寅辰午¶
　申戌六陽辰為寸分釐絲之數在亥酉未巳卯丑六¶
　隂辰為寸分釐毫絲之法法皆用九故九絲為毫九¶
　毫為釐九釐為分九分為寸為黄鍾其實為一十七¶
　萬七千一百四十七以三約之為絲者五萬九千○¶
　○四十九以二十七約之為釐者六千五百六十一¶
　以二百四十三約之為釐者七百二十九以二千一¶
　百八十七約之為分者八十一以一萬九千六百八¶
<pb:KR3k0050_WYG_113-35a>¶
　十三約之為寸者九由是三分損益以生十一律焉¶
　六陽辰皆下生六隂皆上生其上生歴十二辰者皆¶
　黄鍾之全數其下隂數隂數以倍者三分本律而損¶
　其一也陽數以四者三分本律而増其一也六陽辰¶
　當位六隂辰則居其衝林鍾南吕應鍾其三吕在隂¶
　則無所増損大吕夾鍾仲吕三吕在陽則倍其數方¶
　與十二月之氣應隂不當陽自然之理也而黄鍾之¶
　數九九八十一為五聲之本三分損一以下生徴徴¶
<pb:KR3k0050_WYG_113-35b>¶
　三分益一以上生商商三分損一以下生羽羽三分¶
　益一以上生角角聲之數六十四以三分之不盡一¶
　算而數不可行故五聲宫商與角徴與羽相去各一¶
　律而音節和角與徴羽與宫相去乃二律而音節逺¶
　故角徴之間近徴收一聲比徴少下曰變徴羽宫之¶
　間近宫收一聲少髙於宫曰變宫古謂之和繆故變¶
　聲非正不為調如是而後和夫律吕之數徃而不返¶
　者也故黄鍾不復為他律役所用也聲皆正律無空¶
<pb:KR3k0050_WYG_113-36a>¶
　積忽㣲自林鍾而下則有半聲自㽔賔而下則有變¶
　律皆有空積忽㣲而不得其正故黄鍾一均所謂純¶
　粹中之純粹者也其十二律則旋相為宫各具有七¶
　聲合之為八十四聲宫商角徴羽聲各十二凡六十¶
　聲為正調其變宫變徴二十四聲不為調故六十調¶
　即十二律也十二律一黄鍾也黄鍾生十二律十二¶
　律生五聲二變聲各為綱紀以成六十調皆黄鍾損¶
　益之變也宫商角三十六調老陽也其徴羽二十四¶
<pb:KR3k0050_WYG_113-36b>¶
　調老隂也調成而隂陽備也故日辰之數由天五地¶
　六錯綜而生律吕之數由黄鍾九寸損益而成二者¶
　不同而日有六甲辰有五子為六十日樂有六律五¶
　聲為六十調若合符節隂陽對待理數之自然豈顧¶
　强哉夫陽生於復隂生於姤如環無端而律吕之數¶
　三分損益終不復始何也易以道隂陽而律不書隂¶
　故也易者盡天下之變善與惡無不備律者致中和¶
　之用止於至善者也以聲言之大而雷霆細至蠛蠓¶
<pb:KR3k0050_WYG_113-37a>¶
　無非聲也易備之矣樂雖有十二律六十調實惟寫¶
　黄鍾之一聲其聲中聲其氣中氣其在人則喜怒哀¶
　樂未發之中也發而中節者也故樂者聖人所以一¶
　天人贊化育之道也其大都本太史公細若氣㣲若¶
　聲聖人因神而存之雖妙必效之言以黄鍾為聲氣¶
　之元班固所謂吹以考聲列以候氣天地之風正而¶
　十二律定者也夫律長則聲濁而氣先至律短則聲¶
　清而氣後至極長極短則不成聲而氣不時至今欲¶
<pb:KR3k0050_WYG_113-37b>¶
　求聲之中而莫適為凖則莫若多截竹以擬黄鍾之¶
　管或極其短或極其長長短之内毎差一分以為一¶
　管皆即以長權為九寸而度其圍徑如黄鍾之法而¶
　更迭以吹則中聲可得淺深其列則中氣可騐茍聲¶
　和氣應則黄鍾之為黄鍾者信矣黄鍾者信則十一¶
　律與度量權衡可從而定也朱文公喜讀其書以為¶
　明白而淵深慎宻而通暢鑿鑿可見之行也其後文¶
　公考正禮書定鍾律詩樂樂制樂舞等篇而鍾律篇¶
<pb:KR3k0050_WYG_113-38a>¶
　大率本元定所著而互衍之稱邃眀矣¶
<pb:KR3k0050_WYG_113-39a>¶
¶
<pb:KR3k0050_WYG_113-40a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_113-40b>¶
　黄鍾長三寸九分空圍九分為聲氣之元其時子半¶
　其數極少其聲極清音屬正宫一陽方動其卦為復¶
　日南至而始反北也¶
　㽔賔長九寸空圍九分為聲氣之極其時午半其數¶
　極多其聲極濁音屬正羽六陽既亢其卦為姤日北¶
　至而始反南也¶
　十二律紀陽也陽升起於子半極於午半隂降起於¶
　午半極於子半極則循環不窮矣¶
<pb:KR3k0050_WYG_113-41a>¶
　三十九分者黄鍾之律陽之始也由是四十五分為¶
　大吕又五十四分為太簇又六十三分為夾鍾又七¶
　十二分為姑洗又八十一分為仲吕九十分為㽔賔¶
　㽔賔之律陽之極也由是八十四分為林鍾又七十¶
　五分為夷則又六十六分為南吕又五十七分為無¶
　射又四十八分為應鍾此太陽行氣之數律以順氣¶
　樂以宣和道之本也¶
　　黄鍾三寸九分¶
<pb:KR3k0050_WYG_113-41b>¶
　嘗求之諸書於通鑑外紀得劉恕之言焉曰黄帝命¶
　伶倫造律吕自大夏之西阮隃之隂取竹於嶰溪之¶
　谷斷兩節間長三寸九分而吹之以為黄鍾之宫於¶
　隋志得長孫無忌之言焉曰傳稱黄帝命伶倫㫁竹¶
　長三寸九分而吹之以為黄鍾之宫近世儒家因取¶
　是説以為元聲而以次推之升陽漸益至於㽔賔得¶
　九寸歸陽漸損至於黄鍾得三寸九分所謂三分損¶
　益者以左右對待言之隔八相生者以正徴言之雖¶
<pb:KR3k0050_WYG_113-42a>¶
　未必果有得於天地之元聲然其措意已勤用心已¶
　宻矣今姑就劉恕長孫無忌所謂三寸九分者算之¶
　由黄鍾至大吕增六分由大吕至太簇由太簇至夾¶
　鍾由夾鍾至姑洗由姑洗至仲吕由仲吕至㽔賔並¶
　増九分由㽔賔至林鍾減六分由林鍾至夷則由夷¶
　則至南吕由南吕至無射由無射至應鍾由應鍾復¶
　至黄鍾並減九分葢大吕當五隂之盛一陽始生則¶
　陽雖進而尚弱林鍾當五陽之盛一隂始生則陽雖¶
<pb:KR3k0050_WYG_113-42b>¶
　退而尚强固宜其增減僅得三分之二也驗之清濁¶
　焉則黄鍾極清者也太簇以下以漸而濁至㽔賔而¶
　極大吕次清者也夾鍾以下以漸而濁至林鍾而極¶
　極則以漸而清轉為黄鍾斯不亦清者貴而濁者賤¶
　乎驗之多少焉則宫聲極清者也黄鍾為正宫其數¶
　極少以為君臣數多於君故商為臣民數多於臣故¶
　角為民事數多於民故徴為事物數多於事故羽為¶
　物不亦少者貴而多者賤乎是故通於清濁多少之¶
<pb:KR3k0050_WYG_113-43a>¶
　辯眀於貴賤尊卑之義而黄鍾之律可得而言矣¶
　按李氏以黄鍾長三寸九分空圍九分為聲氣之元¶
　因而推之升陽漸益至於㽔賔得九寸歸陽漸損至¶
　於黄鍾仍得三寸九分子午卯酉辰戌丑未寅申巳¶
　亥相對俱得一百二十九數所謂三分損益者以左¶
　右對待言隔八相生者以正徴言循環無窮案圖可¶
　定又以黄鍾極清太簇以下以漸而濁至㽔賔而極¶
　大吕次清夾鍾以下以漸而濁至林鍾而極極則以¶
<pb:KR3k0050_WYG_113-43b>¶
　漸而清復轉而為黄鍾又以喉㗁舌齒唇之五聲證¶
　宫商角徴羽之清濁以宫商角徴羽之清濁配君臣¶
　民事物之貴賤按圖與書俱自成一家言但以三寸¶
　九分為元氣元聲元數所自出特有見於聲之清耳¶
　以理言之清為黄鍾似也而以十二辰言之子為一¶
　輕清聲丑為二輕清聲亥為三清聲寅為四清聲戌¶
　為五清聲卯為六清重間聲酉為七重間聲辰為八¶
　重聲申為九重聲已為十重濁聲羽為十一濁聲午¶
<pb:KR3k0050_WYG_113-44a>¶
　為十二濁聲是在一日則夜為清晝為濁在一嵗則¶
　秋冬為清春夏為濁豈盡合於理乎黄鍾為宫宫為¶
　君信然矣而有取於極短之管其聲清揚徑截畧無¶
　涵容則其在琴必以第五絃為宫以頭一絃為羽而¶
　和絃即以第五絃為主矣否則頭一絃其聲洪大有¶
　似於濁而絲聲獨無取於輕清之絃乎且其在候氣¶
　章有云後世律法參差但候氣亦有應者可見管之¶
　長短皆可候氣是元氣不在長短之管矣而元聲元¶
<pb:KR3k0050_WYG_113-44b>¶
　數獨在三寸九分與夫九寸之較量乎其在十二月¶
　律吕卦氣圗以黄鍾十一月為復為乾初九至仲吕¶
　四月為純乾㽔賔五月為姤為坤初六至應鍾十月¶
　為純坤觀圖若甚明矣但以乾初九復為極清而乾¶
　反重濁坤初六為極濁坤反次清謂之合卦氣也可¶
　乎其在五聲生數次第章以宫為土然矣然土聲為¶
　輕清也可乎其在律吕清濁章以角前二聲為輕清¶
　角後二聲為重濁則黄鍾極清大吕次清必以此為¶
<pb:KR3k0050_WYG_113-45a>¶
　宫音矣陽自太簇以下隂自夾鍾以下俱以漸而濁¶
　為商角徴羽不徒四音不細分配而即其所説謂羽¶
　之極濁者漸反黄鍾可乎茍謂其圖對待整齊使以¶
　蔡氏之説即其圖而反之黄鍾九寸㽔賔三寸九分¶
　左益三分右損三分亦無不可者是亦紙上之律吕¶
　也至於律吕之清濁髙下只在乎樂噐之小大短長¶
　吾不得而知之矣¶
　楊亷論元聲書曰李公律吕書即其黄鍾三寸九分¶
<pb:KR3k0050_WYG_113-45b>¶
　算之由十一月之黄鍾至十二月之大吕増六分由¶
　大吕至正月之太簇増九分由太簇至二月之夾鍾¶
　增九分由夾鍾至三月之姑洗增九分由姑洗至四¶
　月之仲吕増九分由仲吕至五月之㽔賔增九分由¶
　㽔賔至六月之林鍾減六分由林鍾至七月之夷則¶
　減九分由夷則至八月之南吕減九分由南吕至九¶
　月之無射減九分由無射至十月之應鍾减九分由¶
　應鍾復回十一月之黄鍾减九分其所增皆以九分¶
<pb:KR3k0050_WYG_113-46a>¶
　而所减亦皆以九分惟黄鍾之於大吕㽔賔之於林¶
　鍾其所增减比之他律不同然實各有至理葢大吕¶
　當五隂之盛一陽始生則是陽雖進而尚弱林鍾當¶
　五陽之盛一隂始生則是陽雖退而尚強大吕林鍾¶
　固宜其增减僅得三分之二也律管長短一本隂陽¶
　升降之氣所謂律厯同道於此乃見執事書序髙文¶
　所謂黄鍾三寸九分升陽漸益至㽔賔而得九寸歸¶
　陽漸損至黄鍾仍得三寸九分所謂三分損益者以¶
<pb:KR3k0050_WYG_113-46b>¶
　對待言隔八相生者以正徴言與夫所謂喉腭舌齒¶
　唇之聲證宫商角徴羽之音此書之要一一拈出以¶
　示人可謂透其闗鍵而得其三昧矣今以司馬遷黄¶
　鍾九寸上下相生損益算之黄鍾至大吕減六分竒¶
　大吕至太簇减二分竒太簇至夾鍾减五分竒夾鍾¶
　至姑洗减三分竒姑洗至仲吕减五分竒仲吕至㽔¶
　賔至林鍾增二分竒林鍾至夷則增四分竒夷則至¶
　南吕增二分竒南吕至無射增四分竒無射至應鍾¶
<pb:KR3k0050_WYG_113-47a>¶
　至黄鍾所增四寸三分竒厯家二十四氣毎氣算之¶
　不差毫忽若一氣短二分竒又一氣短三分竒又一¶
　氣短四分竒又一氣短五分竒又一氣短六分竒又¶
　一氣短四寸三分竒則月之大者過於三十日月之¶
　小者不及二十九日不惟無以成嵗而律管候氣亦¶
　不可用矣且陽氣自冬至後以漸而升而律反减則¶
　氣有餘而管不足隂氣自夏至後以漸而降而律反¶
　增則氣不足而管有餘其亦背馳之甚哉謂司馬遷¶
<pb:KR3k0050_WYG_113-47b>¶
　之差處正在於此謂李書之得處正在於此至於從¶
　前宫羽之舛此清濁之逆施正由黄鍾一差諸謬所¶
　必至者而不俟於言也亷嘗見歙人鮑泰希止著天¶
　心復要書以明厯大概氣朔八十年一齊厯家毎嵗¶
　二十四氣於時之八刻中徃來無定鮑書所排節氣¶
　之交皆有定刻中氣之交亦有定刻如冬至乃十一¶
　月之中氣定在十二時之五刻嵗嵗如此餘氣之定¶
　在某刻者亦然諸子謂律有一定之法而如是哉知¶
<pb:KR3k0050_WYG_113-48a>¶
　厯者得之則亦可以推算矣嘗以今厯氣朔校之相¶
　去特五六時却是亘古至今如此一實萬實也鮑書¶
　謂郭守敬之法未是守敬法即今厯法我朝仍¶
　勝國之舊未嘗改也自漢以來亦皆不得其傳¶
　審如李書則鍾律自漢以來亦皆不得其傳而此二¶
　人者之獨見如此謂非天授不可也方今聖人在¶
　上必有軒轅命伶倫放勲命羲和之盛舉惜無以二¶
　書獻之闕下者其所係豈細故哉亷於西山蔡氏¶
<pb:KR3k0050_WYG_113-48b>¶
　書嘗為律吕算例於郭守敬法亦嘗為之綴算舉例¶
　然不過為二家之註脚亦終於聚鐵鑄錯耳亷於¶
　李書窺見一班半㸃安敢肆然輒加語於其上¶
　哉¶
　自漢以來凡論律吕謂黄鍾長九寸者總㑹之律吕¶
　新書謂黄鍾長三寸九分者總㑹之律吕元聲今倂¶
　録之以備考¶
　　李氏律吕元聲總論¶
<pb:KR3k0050_WYG_113-49a>¶
　李氏祖吕氏春秋三寸九分為黄鍾曰含少之文辯¶
　黄鍾九寸之誤以太極隂陽五行由一生二由少及¶
　多見黄鍾數少為極清辯宫聲極濁之誤以左右對¶
　待各得百二十九分辯三分損益上下相生至仲吕¶
　而窮之誤其法由十一月黄鍾三寸九分至十二月¶
　大吕則增六分由大吕至太簇夾鍾姑洗㽔賔各増¶
　九分由五月㽔賔至六月林鍾亦减六分由林鍾至¶
　夷則南吕無射應鍾以復於黄鍾皆各减九分而適¶
<pb:KR3k0050_WYG_113-49b>¶
　合三寸九分之數由此而循環無端焉以相生其説¶
　曰陽數始於一成於三終於九故律之為數三九盡¶
　之矣黄鍾一陽初升氣㣲數少故其管三寸九分三¶
　寸乃陽數之少九分乃陽數之老以三涵九故黄鍾¶
　之宫命之曰涵少此其證也十一律皆從以生而增¶
　减亦皆以九分惟黄鍾之於大吕㽔賔之於林鍾其¶
　增减視他律特異者大吕當五隂之盛一陽始生則¶
　陽雖進尚弱林鍾當五陽之盛一隂始生則陽雖退¶
<pb:KR3k0050_WYG_113-50a>¶
　而尚強其增减宜僅得三分之二也律管長短一本¶
　隂陽升降之氣所謂律厯同道者也作律吕元聲書¶
　二篇范副使輅等信其説從受學楊學士亷愛其書¶
　以為天授而王尚書廷相韓尚書邦竒皆大儒通解¶
　音律皆不謂然以為樂律音調之義傳在中原依徃¶
　古而來非他方乃知非可以臆見卜度决也廷相駁¶
　之書言古人制為五音非徒焉無所本者宫本喉商¶
　本齒角本牙徴本舌羽本唇故凡人呼而出聲不論¶
<pb:KR3k0050_WYG_113-50b>¶
　歌唱言説必自宫而徴而角而商而羽角者氣平之¶
　聲音之中也故宫音始而濁羽音極而清落而收於¶
　角清濁平焉此聲氣自然之妙非人力强而能者今¶
　曰黄鍾宫為清越之音不知其音出於喉乎出於唇¶
　乎惟其宫為清則黄鍾之管九寸重濁而不合故有¶
　黄鍾三寸九分之説嗚呼大謬矣夫上古鍾律之調¶
　簡矣而不求備也故周禮三鍾十二律可足考擊若¶
　必欲盡五音之調非加以十二子聲不可何也清之¶
<pb:KR3k0050_WYG_113-51a>¶
　分數少也故古之編鍾編磬有一架二十四枚之設¶
　葢通正聲子聲並擊之也晉宋以來十二律之外止¶
　加四清聲以補其不及故作徴調終不能成何也清¶
　之分數少也清之道順而易逆而難者也故濁之役¶
　清也常有餘清之役濁也常不足故偹清濁之調非¶
　子律不可今曰取聲不用半律是不用子律矣即徴¶
　羽之調終不可成今平公欲聽清商雖師曠何自而¶
　擊之謂子律可廢乎哉夫正變二十四律則五音各¶
<pb:KR3k0050_WYG_113-51b>¶
　正之調畧備必如京房六十調之説則清律相短其¶
　聲焦殺而不成調雖有其名初無實用蔡氏不深致¶
　思亦信其説而衍之况後學哉或曰然則十二律還¶
　相為宫果何謂乎曰此非六十調之謂也凡調以一¶
　律為主其餘律皆比而和之終始出入不離首音故¶
　曰還相為宫言各律還各自為首也如黄鍾為主律¶
　則必以林鍾為徴太簇為商南吕為羽姑洗為角其¶
　音以次而平若以他律雜之原非相次之管必至清¶
<pb:KR3k0050_WYG_113-52a>¶
　濁陵犯而後已由是言之一律主一調合生與子而¶
　二十四調生焉雖缺其一音而調亦足考矣故自周¶
　至漢至唐至宋雅俗樂流傳於世者大抵宫調獨多¶
　而商角次之其徴羽二調止三之一此足以見聲音¶
　之道濁者常有餘清者常不足而京房氏所謂六十¶
　調者論説雖美而無所實用也後學不察而衍之謬¶
　矣且以為李氏之説既不逹五音之清濁又不及作¶
　樂之節度其論律吕樂職樂器聲容之考證皆長樂¶
<pb:KR3k0050_WYG_113-52b>¶
　陳氏樂書之緒餘豈閩人無喉中之音故遂以唇舌¶
　不正之音而杜撰定之歟其詆之如此大都黄鍾冲¶
　氣無所不在而十二律之損益皆從出其中如君無¶
　不統天無不覆也故九寸為之宫諸少涵焉豈極清¶
　哉故君子慎變古也¶
　　韓司馬精研律吕之學¶
　韓司馬邦竒愽極羣書研律吕之學至瘍發背瘉劇¶
　不知也苦心精思悟若天啟於是作志樂以為律生¶
<pb:KR3k0050_WYG_113-53a>¶
　聲鍾生律馬遷著之而律經聲緯之逓變體十用九¶
　之明示未及也圍九分積八百一十分班固著之而¶
　管圎方分旋宫環轉乘除規圎之圗未及也六十調¶
　八十四聲蔡元定著之而起調則例及正變全半子¶
　倍之交用調均首末長短相生之互見未及也六變¶
　八變九變之用周禮載之而以黄鍾祀天神㽔賔祀¶
　地祇太簇享人鬼一造化之自然矣而黄鍾一均於¶
　朝廷宫闈宴饗偹布焉又周禮之所未載者葢其精¶
<pb:KR3k0050_WYG_113-53b>¶
　也久之楊忠愍繼盛為郎時從受樂三月而得其數¶
　則請曰樂體於理而用於聲有氣而後有聲有聲而¶
　後理可從寄也理而無器如聲何乃構桐竹絲漆手¶
　掣管吹之而和掣琴瑟簫笙塤箎奏之而又和合奏¶
　之若一復於韓曰技有進於是者乎韓喜曰居吾語¶
　爾吾欲製十律之管管各備五音七聲而成調也子¶
　豈有意乎繼盛退凝思廢食寢者三日夜夢大舜坐¶
　堂上以金鍾使考之曰此黄鍾也醒而汗流浹背恍¶
<pb:KR3k0050_WYG_113-54a>¶
　若有悟起篝燈取制管迨明而成者六已皆成韓撫¶
　膺髙蹈喜曰得之矣始吾制樂成九鶴飛舞於庭者¶
　久之應在子耶然太常肄常習舊朝議未遑復古禮¶
　變今樂之事無及之者¶
　　樂律總論¶
　樂之用不外乎聲音律吕通典云以子聲比正聲則¶
　正聲為倍以正聲比子聲則子聲為半如仲吕之管¶
　長六寸五分有竒上生黄鍾三分益一不及正律九¶
<pb:KR3k0050_WYG_113-54b>¶
　寸之數但得八寸七分有竒為子聲此聲有倍半之¶
　畧也淮南子云姑洗生應鍾比於正音故為和應鍾¶
　生㽔賔不比於正音故為繆葢五音相生至於角位¶
　則其數六十有四隔八下生當得宫前一位以為變¶
　宫又自變宫隔八上生當得徴前一位其數五十有¶
　六以為變徴變者與正比則為和變者與正不比則¶
　為繆此音有和繆之畧也漢書厯律志天地人及四¶
　時為七始此合而言之也又以黄鍾為天始林鍾為¶
<pb:KR3k0050_WYG_113-55a>¶
　地始太簇為人始此分而言之也葢黄鍾居子為天¶
　統林鍾居未衝丑為地統太簇居寅為人統故為三¶
　始姑洗為春㽔賔為夏南吕為秋應鍾為冬以三合四¶
　是為七始此三始七始之畧也以七音因十二律為¶
　八十四調除二變聲不調則冬夏聲缺四時不備蔡¶
　子之説非而鄭譯之議是也此六十調與八十四調¶
　之畧也以徑象言之黄鍾長九寸為乾林鍾長六寸¶
　為坤乃邵子皇極經世聲起於多乾之甲也音起於¶
<pb:KR3k0050_WYG_113-55b>¶
　古乾之子也此理之可通於易者也以娶妻生子言¶
　之黄鍾為陽大吕為隂猶甲子之娶乙丑皆同位者¶
　也黄鍾之生林鍾林鍾之生太簇猶甲子金之生庚¶
　辰金皆隔八者也乃沈黄鍾律議用京房之術求之¶
　得三百六十律當一期之日隨日建律依次運行當¶
　日者以次為宫而商徴以次從焉此義之有符於厯¶
　者也樂必用五音然周禮三大祭皆無商音説者謂¶
　周徳木也故祭鬼神之樂去金開元諸臣建言亦謂¶
<pb:KR3k0050_WYG_113-56a>¶
　唐土徳王請加商調去角調是即周禮之意云¶
　耳我朝以土徳王太祖髙皇帝初作洪武正韻¶
　聲起於東從角也後見禮部韻㑹而遵用之不¶
　起於東而起於公此則從宫矣豈非深達造化¶
　者哉律止於十二者律之本聲而四者應聲也¶
　本聲重大為君為父應聲輕清為臣為子故四聲¶
　曰清聲即夾鍾大吕黄鍾太簇之應也茍不用四¶
　清聲是有本而無應矣我朝冷謙建議用四清聲¶
<pb:KR3k0050_WYG_113-56b>¶
　故編鍾編磬皆為十六豈非洞達音律者哉詩稱¶
　定之方中謂測日影以辨方也土圭之法祖沖之¶
　之論備矣然候氣者使按日影之子午以布律則¶
　氣必不應何也天氣㣲偏於左地氣㣲偏於右所¶
　謂不參差則不能生物者也故土圭測日景常在¶
　子午之中此天之正位也以鍼定南北常在丙午¶
　壬子之中此地之正位也故冬至置黄鍾之律於¶
　壬子之中夏至置林鍾之律於丙午之中然後灰¶
<pb:KR3k0050_WYG_113-57a>¶
　飛應律今元定乃欲一室之中多截管以候黄鍾夫¶
　差毫釐氣即不應而顧欲多埋律管豈非臆説哉黄¶
　鍾起於子之一以三倍之歴十二辰而終於亥之一¶
　十七萬七千一百四十七漢志葢借十二辰以列三¶
　因之算位耳故有寸分釐毫絲之法有寸分釐毫絲¶
　之數至章眀也蔡子不知其假借立法而以為真有¶
　十二辰之數張皇鋪衍而去真益逺矣自黄鍾之管¶
　陽皆下生隂皆上生自㽔賔之管陽反上生隂反下¶
<pb:KR3k0050_WYG_113-57b>¶
　生此非空言也從子至巳陽生隂退故律生吕言下¶
　生吕生律言上生從午至亥隂生陽退故律生吕言¶
　上生吕生律言下生葢班志隔八相生一下一上則¶
　終於仲吕其長止三寸三分有竒京房之法至㽔賔¶
　重上生凡五下六上終於仲吕其長六寸六分有竒¶
　若仲吕止三寸三分有竒雖三分益一不能復生黄¶
　鍾之律故用六寸六分則三分益一可以復生黄鍾¶
　耳蔡子乃譏其隂陽錯亂毋亦未之思乎雖然此猶¶
<pb:KR3k0050_WYG_113-58a>¶
　可也近世儒者乃又倡為之説曰黄鍾非九寸之管¶
　而引外紀吕氏春秋所載含少之說為證曰黄鍾音¶
　始也象則君也其律宜短其氣宜㣲其聲宜清是知¶
　其一不知其二者也夫黄鍾以八十一分為管而吹¶
　三寸九分以為聲故謂之含少乃遂以三寸九分為¶
　黄鍾之律而執含少以為清管焉是其言本非誤而¶
　所以信其言者誤矣此律一差大吕以下十一律者¶
　將無由取正矣何其好為異論而不師古哉葢太史¶
<pb:KR3k0050_WYG_113-58b>¶
　公之言曰細若氣㣲若聲聖人神而眀之雖妙必效¶
　彼氣之贏縮聲之清濁固有不在於器數之末者使¶
　誠在於器數之末也烏用是聖人神眀為哉雖然審¶
　律之道神解為上得數者次之不求律於心而求律¶
　於器最下矣毋論黍之縱横尺之長短愚直謂俗樂¶
　與雅樂亦不甚絶者夫金石鍾磬也後世易之為方¶
　響絲竹琴簫也後世易之為筝笛此雅樂之變為俗¶
　樂者也黄鍾用合字大吕太簇用四字夾鍾姑洗用¶
<pb:KR3k0050_WYG_113-59a>¶
　一字夷則南吕用二字此俗樂之可通於雅樂者也¶
　㣲獨此也古以爼豆今以盃盂古以莞席今以案榻¶
　雖聖人復生不能舍盃盂而復爼豆棄案榻而用莞¶
　席也是古今音樂之說也雖然此之謂樂噐耳數耳¶
　非所以論於器與數之外也夫有器而無官與無器¶
　同知聲而不知音知音而不知樂與無官同舎其本¶
　而圖其末沾沾焉鍾律是較非樂之完也本立矣末¶
　具矣天造未寧而極音以逞非樂之至也葢聲如味¶
<pb:KR3k0050_WYG_113-59b>¶
　一氣二體三類四物五聲六律七音八風九歌以相¶
　成也清濁小大短長疾徐哀樂剛柔遲速髙下出入¶
　同流以相濟也是樂之噐也記所謂聴其鏗鏘者也¶
　子野歌而南北之風殊伯牙鼓琴而峩峩洋洋之聲¶
　著后䕫氏典樂八音諧神人和焉是樂之官也記所¶
　謂審音以知樂者也嗣是而後荀朂之識牛鍾阮咸¶
　之較玉尺張文收得玉磬而知黄鍾之缺楊收見古¶
　鍾而定姑洗之角之數子者是亦樂之官也記所謂¶
<pb:KR3k0050_WYG_113-60a>¶
　審聲以知音者也昔者呉公子札聘魯請觀周樂工¶
　為舞武曰美哉周之盛也為之舞濩曰是聖人之宏¶
　也猶有慚徳為之舞夏曰美哉勤而不徳者也為之¶
　舞韶曰徳至矣哉如天之幬如地之載雖甚盛徳蔑¶
　以加矣此數聖人者如察秋毫如較累黍不少爽焉¶
　豈樂固有本耶何按遺音於數千載後而歴歴如覩¶
　也此樂之完也嘗考其時敷徳舞干羽有苗格而韶¶
　作歸馬放牛示弗復用垂拱無為而武作葢聖人治¶
<pb:KR3k0050_WYG_113-60b>¶
　定制禮功成作樂自六代而已然矣故曰樂安徳義¶
　以處之禮以行之信以守之仁以厲之而後可以殿¶
　邦國同福禄來逺人所謂樂也此樂之至也¶
　　黄鍾律論¶
　古樂失傳雅樂之不恊久矣豈樂終不可知乎子語¶
　魯大師樂曰樂其可知也不過翕純皦繹而樂成矣¶
　樂豈不可知乎後之言知樂者異於是夫樂有本有¶
　末樂之本在徳不聞性與天道不可與語合同而化¶
<pb:KR3k0050_WYG_113-61a>¶
　之妙矣然聲音必假器以宣之器雖末也樂之所必¶
　資也而正五音者必以六律自制器審音言之謂律¶
　為樂之本亦可但律不定則音不恊固不能舍律以¶
　正音然律定矣而音或不諧則又因音聲而知其律¶
　之不精也不得不改律以恊其音可見議律雖精終¶
　亦器數爾矣非樂之本也嘗因世之論樂者考其制¶
　焉自司馬遷京房以及蔡氏律吕新書曰黄鍾九寸¶
　自長孫無忌劉恕以及李氏律吕元聲曰黄鍾三寸¶
<pb:KR3k0050_WYG_113-61b>¶
　九分短長相懸各有成説而三分損益隔八相生則¶
　又二説所必資焉如黄鍾生林鍾林鍾生太簇雖李¶
　氏皆以正徴言而陽下生隂隂上生陽其位之隔八¶
　者一也舊説即執此為三分損益之法謂下生者倍¶
　其實三其法如林鍾六寸四之則為二十四三其法¶
　則二十四為三八故上生太簇太簇長八寸此其數¶
　在黄鍾林鍾太簇皆得全寸之分故為三統其餘九¶
　管皆有㣲分之數亦自然所致似非强合之者李氏¶
<pb:KR3k0050_WYG_113-62a>¶
　則即黄鍾三寸九分漸次益之由黄鍾至大吕增六¶
　分由大吕至太簇夾鍾姑洗仲吕以及㽔賔至林鍾¶
　减六分由林鍾至夷則南吕無射應鍾以還黄鍾各¶
　减九分乃歸陽而漸損也隂陽之氣始生甚㣲損益¶
　皆六而繼焉損益皆九不惟合易象九六二用之義¶
　而其所謂三分損益者止以左右對待之頗覺其法¶
　簡易且有合於五音十二律旋相為宫之㫖非徃而¶
　不返者比也嘗合二家而折衷之取蔡氏黄鍾九寸¶
<pb:KR3k0050_WYG_113-62b>¶
　之管用李氏左右對待旋次損益之法抑豈姑為是¶
　調停以和同之哉葢十二律紀陽也陽升起於子中¶
　極於午中陽降起於午中極於子中極則生生則循¶
　環不窮義之不可易者也但以黄鍾三寸九分其聲¶
　極清音屬正宫以㽔賔九寸其聲極濁音屬正羽顛¶
　倒宫羽之清濁不審聲氣之斂舒前已辯之矣然則¶
　據九寸之黄鍾而用其六九漸生之法者豈必更易¶
　其子黄鍾於㽔賔之位次耶不過易黄鍾以九寸而¶
<pb:KR3k0050_WYG_113-63a>¶
　漸短於丑寅卯辰巳午易㽔賔以三寸九分而漸長¶
　於未申酉戌亥子生生不窮循環無端者悉如故也¶
　何也律者法之一定不易者也截管短長各有一定¶
　之法而後聲氣悉律於中和也特李氏所論者専於¶
　律管予之所謂陽升隂降者律管内之氣也氣中則¶
　聲中氣和則聲和故管長則其含容厚重而其聲舒¶
　以徐有濁中之清焉管短則其氣發揚輕浮而其聲¶
　急以疾有清中之濁焉此理之必然者雖陽氣升降¶
<pb:KR3k0050_WYG_113-63b>¶
　天地間不可見也而所可見者不有易之卦象乎姑¶
　借卦象以形容之一陽之氣始萌於十一月冬至而¶
　於卦為復夫復五隂而一陽也一陽之氣萌於五隂¶
　之中故以九寸之管象之若徒知律者記陽不記隂¶
　也即以三寸九分之宫為陽則其所謂黄鍾聲氣之¶
　元者徒有取於聲氣之發散已爾何以謂之元乎况¶
　由此其管漸長不免以四月之純陽為重濁反以十¶
　月純隂之短管為輕清矣雖彼於黄鍾之管亦取象¶
<pb:KR3k0050_WYG_113-64a>¶
　復卦為聲氣之元㽔賔之管取象姤卦為聲氣之極¶
　不將以發散為元含蓄為極乎夫以短管為陽不能¶
　記乎管中之陽氣以聲音之發散為元陽而不論夫¶
　宫音之含宏皆非予所知也况天地冬至一陽藏於¶
　地中其氣甚㣲而其管長則陽氣尚含蓄未散由此¶
　以至大吕止减六分所謂大吕當五隂之盛一陽始¶
　生則是陽氣雖進而尚弱者此也由大吕以後各管¶
　漸减九分管漸减則聲氣漸逹而發越於外此所以¶
<pb:KR3k0050_WYG_113-64b>¶
　氣有餘則管不足耳然則升陽漸益乃以升管中之¶
　聲氣而何取於管之益而長乎夏至雖隂生陽退而¶
　陽氣極盛故其管短則陽氣尚旁逹未收由此以至¶
　林鍾止增六分所謂林鍾當五陽之盛一隂始生則¶
　是陽氣雖退而尚强者此也由林鍾以後各管漸增¶
　九分管漸増則聲氣漸藏而含蓄於中此所以氣不¶
　足則管有餘耳然則歸陽漸損乃所以歸管中之聲¶
　氣而何取於管之損而短乎即於候氣之法冬至氣¶
<pb:KR3k0050_WYG_113-65a>¶
　藏地下故以長管候之夏至氣在地上故以短管候¶
　之其道一也况五音不過宫商角徴羽也以配乎木¶
　火土金水而黄鍾宫屬土凡木火金水之生皆本乎¶
　土者也乃謂土聲輕清羽聲重濁可乎以配乎齒㗁¶
　喉舌唇而黄鍾宫屬喉凡齒㗁舌唇之聲皆起於喉¶
　者也乃以唇音為宫喉音為羽可乎以配乎君臣民¶
　事物而黄鍾宫屬君凡臣民事物之衆皆統於君者¶
　也乃以輕浮為君重濁為物可乎試稽諸律吕名義¶
<pb:KR3k0050_WYG_113-65b>¶
　宫者宏也容也以其宏也而有容故曰宫黄鍾者黄¶
　土色鍾聚也律宣陽氣於黄泉以蘖萌萬物也且謂¶
　之元氣元聲元者始也大也萬善之長也此亦可以¶
　意㑹之矣律以記陽當因律管之參差以審管中之¶
　陽氣可無疑也所以欲取蔡氏黄鍾九寸之管用李¶
　氏左右對待漸次損益之法庶乎律定聲恊而翕純¶
　皦繹之樂或由此其可知矣乎雖然黄鍾九寸之管¶
　自李照劉㡬范鎮房庶司馬光黍尺之辯方紛然不¶
<pb:KR3k0050_WYG_113-66a>¶
　已故樂愈不可知也已是葢不以律度之短長求聲¶
　氣之諧和且以黍谷之縱横求短長之律度惟其泥¶
　於器數之末所以各執意見迄無定説安得竭耳力¶
　於聲音之表者然後繼之以六律使樂工無所容其¶
　喙也噫作樂崇徳取諸豫聖人不獨因天地之法象¶
　示人以音樂之和而黄鍾之律度亦於卦象有可知¶
　者在矣志聲律者慎毋忽諸¶
　¶
<pb:KR3k0050_WYG_113-66b>¶
　¶
　¶
　¶
　¶
　¶
　¶
　¶
　圖書編巻一百十三¶
