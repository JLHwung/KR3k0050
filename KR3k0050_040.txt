# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.564748
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷四十
<pb:KR3k0050_WYG_040-1a>¶
欽定四庫全書¶
　圖書編卷四十¶
　　　　　　　　　　　　　明　章潢　撰¶
　　四川圖敘¶
　四川古梁州地劍閣(即劍門閣在/保寧北境)表雲棧之固瞿塘¶
　(峽名在䕫/州城東)鎻巴峽之流界以番族(西/番)阻以蠻部(東川/鳥門)¶
　(烏撒芒/步是)山水襟屬自相藩籬故奸雄割據則盜兵不¶
　敢西窺地饒而險阨備也然奸宄内作懸車束馬勢¶
<pb:KR3k0050_WYG_040-1b>¶
　不相及有難猝定者矣况上列親藩重兵外戍諸所¶
　供饋咸取給焉且松潘以孤城介在番域而寄喉于¶
　龍州(宣撫/司)千里轉運輒為番蠻所遮斯則巴西之隠¶
　禍也烏撒芒部(即鎮/雄府)諸夷(四軍/民府)雖犬牙形格仰我鼻¶
　息然内相黨結數生兵釁且於叙(叙/州)瀘(瀘/州)有唇齒之¶
　重要在因俗撫綏擕其私黨而已乃碉門(地名天全/六番招討)¶
　(司治/此)之臂視諸番播州(宣慰/司)之富藏四省(播州地方/與湖廣雲)¶
　(南貴俱/鄰接)殆與蜀相為盛衰者焉建昌六衛僻處四徼¶
<pb:KR3k0050_WYG_040-2a>¶
　自為奥區民夷安業非所憂矣¶
　　沿革¶
　古梁州地漢置益州部刺史察舉蜀巴廣漢犍為牂¶
　牁越嶲等郡而不常所治東漢益州刺史治雅唐貞¶
　觀中於此置劍南道開元中置劍南并山南東西道¶
　採訪處置使而劍道治蜀宋為四川路後為東西兩¶
　路又分益梓利䕫四路安撫司俱以守臣兼領又置¶
　提㸃刑獄司於嘉定重慶潼川三府元置四川等處¶
<pb:KR3k0050_WYG_040-2b>¶
　行中書省又置西蜀四川道廉訪司俱治成都本朝¶
　置四川等處承宣布政使司行都指揮使司提刑按¶
　察司而三司並治於成都則行都司分治建昌以控¶
　制邊境云(嘉靖中改龍州宣撫/司為龍安府設流官)¶
<pb:KR3k0050_WYG_040-3a>¶
¶
<pb:KR3k0050_WYG_040-4a>¶
　四川等處承宣布政使司左右布政使二左右㕘政¶
　三(糧儲一/分守一)左右㕘議三(雅州管糧/一分守二)領府八州二十縣¶
　一百有四軍民府三宣慰司一宣撫司二安撫司一¶
　長官司一總為里二千二百五十有零户一十六萬¶
　四千一百一十九口二百一十萬四千二百七十夏¶
　秋二税共米麥一百二十萬六千六百六十石絲六¶
　千三百三十三斤棉花七萬二千八百五十一斤鹽¶
　課提舉司一(在成/都)領仙泉等鹽課司十五龍州等衞¶
<pb:KR3k0050_WYG_040-4b>¶
　所額辦折色小引鹽一十萬九千一百七十七引¶
　成都建昌等府衛額辦課茶共四十八萬九千八百¶
　八十五斤有零¶
四川都指揮使司(𨽻右軍/都督府)都指揮三内掌印一僉書二¶
　領衛一十二(屬所四十九宣撫司二安/撫司七長官司二十一)守禦千户所¶
　一十一(屬長官/司二)招討司一又行都指揮使司(𨽻右軍/都督府)¶
　領衛六(屬所三十四/長官司五)守禦千户八本都司所屬馬步¶
　官軍九千六百餘員名¶
<pb:KR3k0050_WYG_040-5a>¶
　提刑按察司按察使一副使七(清軍一提學一兵備/松潘一威武一建昌)¶
　(一重/䕫一)僉事九(管屯一兵備安緯/一叙瀘州分巡四)分道四(川西川北/川東川南)¶
　欽差巡撫都御史一巡按御史一(駐成/都)¶
　欽差副總兵一(駐松/潘)¶
　王府一　　蜀府(髙十一封成/都䕶衛一)　郡王十四¶
<pb:KR3k0050_WYG_040-6a>¶
¶
<pb:KR3k0050_WYG_040-7a>¶
　　四川各府州縣煩簡¶
　成都府其名秦蜀郡漢益都成都錦城(煩/冲)其屬州五¶
　縣二十七附郭成都(十四里煩/淳平衍)華陽(十一里冲/煩淳平衍)外雙¶
　流(五/里)温江(七/里)新繁(四/里)金堂(八里淳/簡僻)仁夀(十二里/刁劇)新都¶
　(七里/煩淳)井研(四里/做)郫(八/里)簡(二十一里/半刁冲煩)資(十里/冲煩)灌(六里/淳)彭¶
　(六里頑/簡僻)安(六里/頑簡)内江(十六里/煩淳冲)崇寧(二/里)石泉(四里/簡淳)資陽¶
　(二里煩/淳簡)崇慶州(二十二/里僻淳)屬新津(七里/淳)漢州(九里/淳簡)屬什¶
　邡(四里僻/淳簡)綿竹(七里/刁簡)德陽(六里/淳簡)綿州(六里淳/冲煩)屬彰明¶
<pb:KR3k0050_WYG_040-7b>¶
　(三里/淳簡)羅江(二里淳/冲煩)茂州(四里僻/簡雜夷)屬汶州(六十/里)威州(六/里)¶
　(雜夷/里雜)屬保(四里/僻)其形勝西抗吐番南撫蠻獠二江雙¶
　流峩眉重阻沃野千里天府之上其俗畏鬼惡疾尚¶
　侈好文¶
　保寧府其名晉巴西唐閬中(負山無/瘴民刁)其屬州一縣九¶
　附郭閬中(十里/淳煩)外蒼溪(十里淳/煩冲)南部(九里/簡)廣元(三里/冲淳)¶
　(簡/)巴(二十六里/淳頑煩)昭化(二里/淳簡)通江(六里/淳)劍州(三里/淳簡)屬梓¶
　潼(二里/簡)江油(二里/淳簡)其形勝棧道千里通于蜀漢井絡¶
<pb:KR3k0050_WYG_040-8a>¶
　坤垠界山為門其俗質直淳厚¶
　順慶府其名宕渠唐南充(負山谷無瘴/淳煩頑冲)其屬州二縣¶
　八附郭南充(十一里淳/頑煩冲)外西充(八里淳/頑煩冲)蓬州(十/里)屬營¶
　山(四里/淳煩)儀隴(八里/淳煩)廣安州(二十一/里淳煩)屬渠(十一里/淳簡)大竹¶
　(十八里/淳頑半)岳池(十五里/淳頑煩)隣水(十七里/淳煩簡)其形勝山川竒秀¶
　隣渠水臨篆水枕大溪接通川其俗賨人剽勇民俗¶
　淳厚好義多儒親迎近古¶
　叙州府其名漢犍為唐南溪元叙南(依山谷/有瘴)其屬縣¶
<pb:KR3k0050_WYG_040-8b>¶
　九附郭宜賓(二十八里/淳頑煩冲)外慶符(六里/淳簡)富順(十里/有盜)南溪¶
　(十九里/淳冲煩)長寧(十七里/民夷簡)髙(十七里僻/居萬山中)筠連(四里/簡)珙(九里/僻簡)¶
　戎(十一里僻/居夷漢雜)其形勝東瀘水西太峨南六詔北三榮¶
　其俗雜夏夷士靜民朴¶
　重慶府其名秦巴郡唐南平(淳頑/煩)其屬州三縣十七¶
　附郭巴(九十二里/淳頑冲)江津(三十八里/淳頑冲)長夀(二十/七里)大足(三/十)¶
　(七里刁/煩冲)永川(二十五里/刁煩冲)榮昌(二十七里/僻淳簡)綦江(四里/僻簡)南¶
　川(五里/僻煩)黔江(一里半/僻淳簡)合州(四十二里/淳頑煩冲)屬銅梁(二十七/里淳頑)¶
<pb:KR3k0050_WYG_040-9a>¶
　(簡/)定逺(十四里/淳煩)安居(十三/里僻)壁山(十二里/僻頑煩)忠州(七里/淳煩)屬¶
　酆都(四里/冲)墊江(十二/里頑)涪州(十二里/頑簡)屬武隆(二十/里)彭水¶
　(八里僻/淳簡)其形勝地勢剛險二江之㑹東魚腹西僰道¶
　北漢中南夜即其俗尚鬼信巫鋭氣善舞¶
　䕫州府其名漢永寧巴東蜀固陵唐雲安(淳/煩)其屬州¶
　一縣十二附郭奉節(四里/淳簡)外巫山(三里淳/煩簡)大昌(一里/僻簡)¶
　雲陽(九里/冲)大寧(三里/僻淳)萬(四里刁/煩淳)開(七/里)達州(八里淳/煩簡)屬新¶
　寧(七里淳/簡頑煩)梁山(十/里)建始(五里僻/居萬山)東鄉(五里/淳頑)其形勝鎮¶
<pb:KR3k0050_WYG_040-9b>¶
　以灧澦扼以瞿唐岷嶓之下三江之上其俗無醫信¶
　鬼勁勇少文燒地而耕踏跡而遊¶
　馬湖府(二十/里僻)隸長官司四曰泥溪曰平夷曰蠻夷曰¶
　沐川其形勝南戎瀘北普資其俗夷夏雜居信鬼不¶
　藥散居山菁無縣邑鄉鎮¶
　潼川州其名梓潼昌城隋新城宋東川(六里軍民/淳頑煩)其¶
　屬縣七射洪(四里依/山谷)鹽亭(三里/冲煩)中江(五/里)遂寧(十七里/頑淳僻)¶
　蓬溪(六里依山/淳頑僻)安岳(二十/里)樂至(七里/簡)其形勝劍外都¶
<pb:KR3k0050_WYG_040-10a>¶
　㑹水陸要衝其俗尚奢好樂士通經學古¶
　眉州其名齊通隋眉山唐通義(二十一里/濱江無瘴)其屬縣三¶
　彭山(五里/淳簡)丹稜(五里/淳簡)青神(四里/淳冲)其形勝岷峨之間秀¶
　氣所聚其俗名節相尚重文獻業詩書¶
　嘉定州其名漢犍為隋眉山(濱江無/瘴淳煩)其屬縣五峨眉¶
　(六里/僻簡)洪雅(三里/刁簡)夾江(十五/里)犍為(九/里)榮(七/里)其形勝負三¶
　峨帶二江其俗良朴人士俊乂¶
　卭州其名臨卭(依山谷淳/頑僻煩)其屬縣三威逺(四里/僻淳)大邑¶
<pb:KR3k0050_WYG_040-10b>¶
　(七里/煩)蒲江(五里/簡)¶
　瀘州其名漢江陽唐瀘川(十七里依山濱/江淳頑冲煩)其屬縣三¶
　納溪(三里淳/簡冲)合江(七里簡/淳冲)江安(二十里漢夷/雜淳頑冲)其形勝¶
　南牂牁北廣漢肘江負山控制邊面其俗地少桑麻¶
　力耕火種¶
　雅州其名蒙山隋臨卭雅安唐盧山(四里/淳簡)其屬縣三¶
　名山(三里依濱/江淳簡)榮經(二里民/俚淳簡)蘆山(三里/淳簡)其形勝西碉¶
　門東蒲江西蜀襟帶南詔咽喉其俗朴少訟頗慕文¶
<pb:KR3k0050_WYG_040-11a>¶
　學¶
　東川軍民府(一/里)其形勝控東川澤金沙江雲㺯山其¶
　俗尚戰爭居多板屋夷有二種曰僰人曰羅羅¶
　烏蒙軍民府(一/里)其形勝髙蜀一倍索橋之險雪山之¶
　髙龍洞環左凉山聳右其俗民有三種曰羅羅曰土¶
　獠蠻曰夷人¶
　烏撒軍民府其形勝山崖險扼襟帶一湖羊腸小徑¶
　十倍蜀道前臨可渡後倚烏門其俗婚姻不避親族¶
<pb:KR3k0050_WYG_040-11b>¶
　芒部軍民府(二/里)其形勝南苴斗河北勾食料溪左綽¶
　忸右繞硲砌其俗勁愚朴野¶
　播州宣慰司(十七/里)其形勝西僰道南牂牁土地曠¶
　逺其俗敦龎悉慕華風領長官司六容山(一/里)餘慶(一/里)¶
　白泥(一/里)播州(四十/三里)直州(四/里)重安(一/里)安撫司二黄平(二/里)¶
　草塘(一/里)¶
　永寧宣撫司(一田/一)領長官司一為九姓其名宋永寧¶
　其形勝北有馬口崖南有漁漕溪上通雲南北連川¶
<pb:KR3k0050_WYG_040-12a>¶
　廣其俗鄙陋朴野事農桑無商賈¶
　龍州宣撫司(十一/里)其地周時為氐羌其名(後/魏)江油隋¶
　平武龍門其形勝山髙水峻其地四塞劍門石門峭¶
　壁雲棧其俗務農工獵岩居谷處椎髻披氊佩刀與¶
　武都同¶
　酉陽宣撫司(十一/里)¶
　天全六番招討使司(十/里)其域梁之南境其地古蠻獠¶
　之地其形勝東雅州西乾溪南榮經北靈關其俗男¶
<pb:KR3k0050_WYG_040-12b>¶
　不習藝女不紡績惟耕種為業¶
　黎州安撫司(一/里)其域梁西境其地古西南夷筰都其¶
　名漢沈黎唐漢源其形勝越嶲卭蜀之中南隣六紹¶
　西接吐番其俗混夷漢椎髻氊裘俗尚鬼¶
　平茶洞長官司(三/里)其域荆梁二州之界其地戰國楚¶
　之黔中漢屬武陵其形勝酉陽藩籬石邪襟帶其俗¶
　言侏&KR0867;性好捕獵¶
　松潘等處軍民指揮使司(一/里)領千户所一長官司十¶
<pb:KR3k0050_WYG_040-13a>¶
　七曰占藏先結簇曰蠟匝簇曰白馬路簇曰班班簇¶
　曰阿昔洞簇曰北定簇曰山洞簇曰麥匝簇曰者多¶
　簇曰牟力結簇曰祈命簇曰勒都簇曰包簇曰阿昔¶
　簇(以上洪/武中置)曰阿用簇(正統/初)曰思曩兒簇(洪/武)曰潘幹寨¶
　(正統/初)安撫司四曰八即(永/樂)曰麻匝兒(永樂/中)曰阿角寨¶
　曰芒兒者(正統/初)其名唐交川古松(産甘/松)其形勝東南¶
　雪嶺西北洮河山川險峻雨雪多寒其俗曰耕野壑¶
　夜宿碉房刻木契以成交易炙羊髈以斷㓙吉人精¶
<pb:KR3k0050_WYG_040-13b>¶
　悍善戰鬭¶
　疊溪守禦軍民千户所(一/里)其域梁其地古氐羌領長¶
　官司二為疊溪(一/里)為&KR0625;即(一/里)其名唐臨翼其形勝犛¶
　牛峙左汶江環右排柵接前雲峯擁後¶
　四川行都指揮使司(十三/里)領衛六為建昌為建昌前¶
　為寧番為越嶲為鹽井為㑹川為瀘州守禦千户所¶
　六建昌之屬為禮州(二/里)為德昌為打冲冲(四/里)為冕山¶
　橋為打冲河中左㑹川(十八/里)之屬為迷易長官五建¶
<pb:KR3k0050_WYG_040-14a>¶
　昌之屬為昌州(三/里)為威龍(一/里)為普濟(一/里)越嶲一之屬¶
　為卭部鹽井(二十/三里)之屬為馬剌(二/里)其名古卭都漢越¶
　嶲隋西寧其形勝東鳥蒙西吐番南中慶北西蜀據¶
　西南咽喉山水清秀其俗僰人重儒敬佛¶
　四川等處承宣布政使司領府七曰成都(蜀郡廣漢/牧唐南京)¶
　(益州劍南西川成都路錦城一府各縣俱無瘴漢崇/二州成華雙温新金郫灌崇彭什德十三縣俱于衍)¶
　(新津濵江錦茂威三州仁/井資錦彰羅汶簡要煩衝)曰保寧(巴郡南梁州隆州/盤龍閬州保寧德)¶
　(德安二軍巴西閬中閬蒼南昭江保寧俱負/山而濱江廣通巴劍俱負山谷無瘴民刁)曰順慶¶
<pb:KR3k0050_WYG_040-14b>¶
　(羅州巴子國果州宕渠南充充州永寧軍東川順慶/路南蓬廣渠俱濱江營岳平衍西儀大鄰負山谷淳)¶
　(煩頑衝/無瘴)曰䕫州(魚復庸國永寧郡奉巫雲萬四邑濱/江大昌新凉平衍大寧開建建東大)¶
　(一州五邑依山/谷無瘴淳煩)曰重慶(巴郡永寧巴都郡楚州渝州/南平恭州合忠涪三州巴江)¶
　(長安定酆武彭俱濱大永榮綦南黔/銅壁墊九邑俱依山谷無瘴淳頑煩)曰叙州(僰國戎/州六同)¶
　(郡犍為南溪叙南宜南富順叙州路濱/江慶符長髙筠民珙戍依山谷有瘴)曰馬湖(馬湖/路二)¶
　(十里僻領/長官司四)州六曰潼川(廣漢梓潼昌城新城梓州東/川武德軍靜戍安靜軍潼川)¶
　(府民淳頑/煩六里)曰嘉定(犍為眉山青州眉州平羌郡嘉定/府嘉慶軍嘉定路濱江無瘴淳煩)¶
　(一十/里)曰瀘(江隂瀘州江安州依山/濱江濱煩衝七十里)曰眉(齊通眉山通/義濱江無瘴)¶
<pb:KR3k0050_WYG_040-15a>¶
　(一十/一里)曰雅(蒙山臨卭雅安瀘山永/平軍山蘆山淳簡四里)曰卭(臨卭卭州蒲/原郡依山谷)¶
　(淳頑僻/煩十里)軍民府四曰東川曰烏蒙曰鎮雄曰芒部宣¶
　撫司二曰龍州曰永寧宣慰使司一曰播州安撫司¶
　一曰黎州長安司一曰平恭¶
　　處置¶
　四川西南奥區上則松茂建昌番夷時肆侵暴下則¶
　播酉石柱土司互為刼掠控制消彌非一朝可圖者¶
　也成都素稱沃野賦重役繁供億彌詘叙州地饒而¶
<pb:KR3k0050_WYG_040-15b>¶
　髙珙諸夷兵費不貲且大木多産其境採辦之擾商¶
　民殘疲重䕫土寇連結施州諸夷䖍劉未已而妖人¶
　内訌受患尤烈保順衝疲民朴務簡馬湖僻小民夷¶
　相安龍安新造全在經始大抵蜀地夷漢雜處氣習¶
　靡淳地理遼邈巡歴難遍加以大水之困大兵之殘¶
　民貧多盜勢使然也是在撫按廣于咨詢司道勤于¶
　躬歴率有司時廉省費愛養撫綏數年之後或者蜀¶
　其有瘳乎¶
<pb:KR3k0050_WYG_040-16a>¶
　　擇守令¶
　川雖僻阻然巴蜀沔益之饒或時仰給焉且蕃蔽呉¶
　楚東南上游表裏滇隴西南要地得其人則治以安¶
　否則亦易擾亂前代之往轍炯鑑具在也故漢第五¶
　珂張堪廉范李膺唐韋臯李德裕宋張詠趙抃馮京¶
　崔與之諸公此其人皆廉能將相之器而又俱久於¶
　其官故卓然各有稱述保兹西土而或以僻逺易之¶
　過也¶
<pb:KR3k0050_WYG_040-16b>¶
　　慎守要害¶
　四川馬湖叙州二府逼臨蠻獠華與夷雜處瀘州不¶
　雜夷實殷夷警成都以省藩重鎮控制西番而崇慶¶
　雅州亦難安堵重慶東接夜郎西通牂牁俗有夏邑¶
　蠻夷雜處順閬無外防保寧䕫州險據在我其地沃¶
　民殷諸府為然當是海内樂土而馬湖叙州葢畧次¶
　之矣¶
　　防守松潘¶
<pb:KR3k0050_WYG_040-17a>¶
　川之形勢北有劍門不足恃而慮在松潘以孤城介¶
　西番之域乃待食于龍州懸命千里之外設為羌戎¶
　所截則疊溪而南如建瓴而下直抵茂州無難是誠¶
　限外隠穽耳西有黎州不足恃而慮在維州維州在¶
　保縣外無百里乃為董卜韓胡所據是切近之災且¶
　復有靈闗一道可抵雅州草坡一道可抵汶州泄里¶
　壩一道可抵灌縣清溪口一道可抵崇慶州其門庭¶
　禍乎哉¶
<pb:KR3k0050_WYG_040-17b>¶
　　四川形勢¶
　　防番羌蠻僰¶
　四川天下絶險龍州松潘振其北播州諸夷列其南¶
　天全黎州當其西翟塘守其東江山四塞闗峽孤開¶
　可守一當百吐番西控烏思藏等處風俗樸魯慈教¶
　大行法令飭嚴行人所行非若北達烏合之衆殘侵¶
　無紀况以重險臨之為力久易南鄰芒部東川烏蒙¶
　烏撒諸蠻獠要皆腹裏机上肉耳行都司六衛截制¶
<pb:KR3k0050_WYG_040-18a>¶
　民夷可以安業而西之雅威茂灌南之崇慶瀘嘉馬¶
　叙之疊溪綿漢彭石重重遶䕶深藏三窟所慮姦宄¶
　内作地饒克備不能施速定之術耳本朝從汶入成¶
　都取明昇葢以計破之茍非精兵東守翟塘事未易¶
　成也¶
　　入川四道三谷辨¶
　何仲黙三秦志曰自秦入蜀有三谷四道三谷者其¶
　西南曰褒谷南曰駱谷從洋入東南曰斜谷從郿入¶
<pb:KR3k0050_WYG_040-18b>¶
　其所從皆殊舊志謂首尾一谷非是其棧道有四出¶
　從成和階文出者為沓中隂平道鄧艾伐蜀由之從¶
　兩當出者為故道漢髙帝攻陳倉由之從褒鳯出者¶
　為今連雲棧道漢王之南鄭由之從城固洋縣出者¶
　為斜谷道武侯屯渭上由之此四道三谷者闗之險¶
　阨攻取所從來固矣舊志云駱谷當谷同一谷褒谷¶
　斜谷同一谷¶
　　川水辨¶
<pb:KR3k0050_WYG_040-19a>¶
　宋劉裕遣朱齡石伐蜀寇譙縱衆軍悉從外水取成¶
　都臧熹從中水取廣漢老弱乘髙艦從内水取黄虎¶
　史炤通鑑釋文曰巴郡(今之/重慶)正對土水口右則涪内¶
　水左則蜀外水自渝上合州至綿州曰内水自渝上¶
　戎瀘至蜀謂之外水按外水即岷江自重慶上敘州¶
　嘉定是也内水即涪江自重慶上合州遂寧潼綿是¶
　也中水即沱江自瀘州上富順資簡金堂漢州是曰¶
　四川者則取岷江沱江黑水白水四大川以為名爾¶
<pb:KR3k0050_WYG_040-19b>¶
　沈約宋書資江為中水涪江為内水¶
　　水利蠶桑¶
　蜀為天府之地諸葛亮為昭烈告之矣其言曰益州¶
　險塞沃野千里夫險塞則可以守沃野則可以出軍¶
　需亮葢得䇿矣是建邦啓土之始也乃今觀蜀自秦¶
　守李氷鑿離堆辟沫水之害穿二江成都之中此渠¶
　皆可行舟有餘則用溉浸百姓享其利今其堆在漢¶
　縣西一里許巋立水中可覩也葢始未鑿堆地勢下¶
<pb:KR3k0050_WYG_040-20a>¶
　壅沫水奔突不可控揣為居民害而今則順流而東¶
　而水之利旱則藉以灌溉雨則不遏其流故其記曰¶
　水旱從人不知饑饉其謂是也二江則蜀志以為一¶
　汶江一流江葢經郡城南七里者即氷所穿耳宋郡¶
　縣志謂一由永康過新繁入成都謂之外江一由永¶
　康過陴入成都謂之内江者即今灌縣而所用灌溉¶
　則曰灌曰温曰郫曰雙流曰崇慶曰成都凡一州七¶
　縣皆利之天下謂之天府也葢昔魏襄王為羣臣祝¶
<pb:KR3k0050_WYG_040-20b>¶
　而曰令吾臣皆西門豹之為人臣也史起進曰魏氏¶
　之行田也以百畝鄴獨二百畝是田惡也漳水在其¶
　旁而豹不知用是仁智未盡何足法也及起為鄴令¶
　乃引漳溉鄴以富魏之河内而民歌之亮之治豈少¶
　區區史起之見乎然亮初慕蜀之沃野而身自治之¶
　二水無恙也獨不聞其與羣下謀鑿引以溉旁近田¶
　畝何也葢沙河以南其原野雖廣平可田畝而地髙¶
　江下不可引水即鑿之亦不得利故亮置弗為坐此¶
<pb:KR3k0050_WYG_040-21a>¶
　耳蜀志有之蜀古蠶叢之國若田地宜蠶也所從來¶
　逺矣乃張詠則蜀賢守也先是知鄂州時既以教民¶
　抜茶植桑矣而至為蜀宋史第稱其減鹽價以足軍¶
　餉督驕將以討叛賊吏不服牽出斬之民苦饑豫折¶
　米以待之而獨不聞其勸民植桑豈詠不知蜀地宜¶
　桑而不以鄂耶特以于時四郊多壘桑株悉膏釡爨¶
　不可復植或蠶桑故業民自利為之不煩督勸云爾¶
　乃今保寧諸縣則家植桑而人飼蠶其絲紬綾絹既¶
<pb:KR3k0050_WYG_040-21b>¶
　用以自衣被而其餘且以貨諸他郡利云厚矣而錦¶
　官以南千里無一桑株何也是未必皆出于避税或¶
　者由惰農廢業又無所督勸之故至於今無復占是¶
　業耳若謂欲用史起智而鑿山引水灌溉沙河以南¶
　之田申張詠見而勸民植桑修復蠶叢以來之業意¶
　蒸蒸厚也愚則以為江水不可引也陂塘獨不可鑿¶
　乎民税可避也蠶桑獨可廢乎有如鑿塘一畝深一¶
　丈可灌田十畝鑿塘百畝深一丈可灌田千畝則自¶
<pb:KR3k0050_WYG_040-22a>¶
　沙河以抵龍泉皆沃壤也如是行之數年而陂塘之¶
　利不與一州七縣相埒吾不信也植桑十株可供一¶
　女之蠶植桑百株可供十女之蠶則自錦官以及戎¶
　渝皆桑陌也如是行之數年而蠶桑之利不與保寧¶
　諸縣相等吾不信也¶
　　時務四條¶
　蜀自李氷鑿離堆堰都江而水利自兹始矣涸脛泛¶
　肩之誓沉于洋浦深灘淺堰之諭紀于雞台洞開三¶
<pb:KR3k0050_WYG_040-22b>¶
　泊江辨雙流我朝開濬之發夫固如是而已壘石以¶
　築堰範鍤以淘灘利水州縣如郫繁崇漢所出夫匠¶
　嵗不下千人而灌田亦幾萬計已而江之順怒不常¶
　人之機械百出其中黠者欲乘間以牟利乃為倡鐵¶
　龍之議鑄冶垂成而奔濤卒至蕩析已無餘矣又欲¶
　從而修之而不知利沒奸䛕勞歸庶姓而旱澇卒無¶
　補也是豈立法初意哉或者議曰昔之遺法固在也¶
　因而飭之其誰曰不可故隨内外以導沫江因淺深¶
<pb:KR3k0050_WYG_040-23a>¶
　以通灌口力役則計田疇以為多寡僱役則度逺邇¶
　以為重輕而又相下澤以疏流慎司工以勸事其庶¶
　矣乎或又曰鐵龍之議特因一時之卒漲耳未可遽¶
　以為非也嗟乎禹之治水水之性也故深淘淺築正¶
　得其遺意而乃髙為隄堰故與水鬭幾何其不敷也¶
　昔文翁守成都開湔㳛溉灌繁田人獲其饒是亦不¶
　可為法乎自管子謹正鹽筴而鹽法由此興矣南鹽¶
　於海北鹽於池而蜀鹽於井自贍一方於大農國計¶
<pb:KR3k0050_WYG_040-23b>¶
　與焉我朝開中之法行之久矣有提課以督成有鹽¶
　司以㑹要出鹽州縣如順義長寧大者不下數十萬¶
　小者亦不下數萬已而商之要𣙜不時竈之貼納無¶
　出其間黠者欲巧言以奪正乃倡為折納之議自此¶
　鹽額拾萬而今不及十千矣又欲從而議復其舊然¶
　不知舊井既枯新井或淡出課為𦕈招之不來而緩¶
　急卒無補也是豈立法初意哉議者曰昔之遺法固¶
　在也遵而行之其誰曰不可故復開中而先寛其科¶
<pb:KR3k0050_WYG_040-24a>¶
　條清埋沒而不追其既往或棧開廢井以蘇窮困或¶
　竅出虚額以絶誅求而又稽井户之逃移禁户客之¶
　占佃其庶矣乎或又曰牢盆之法井户具盆而納筭¶
　商人具引而納筭則竈可免於追徵而商可免於開¶
　中矣是又一説也昔楊輔總計四川收引税井户稱¶
　便是又不可為法乎屯田之制國初專以養兵分田¶
　有限徵納有時或失則多或失則寡莫不有畫一之¶
　法存焉嵗月既久奸宄彌深遂使疊溪之屯徵于綿¶
<pb:KR3k0050_WYG_040-24b>¶
　竹廣利之屯徵于龍安不知而妄議者尤欲為清屯¶
　之令吁户口不識占田官司不能履畝殆如漢之檢¶
　覆墾田然而河南南陽至不可問其失寢逺矣或者¶
　議曰夫紅牌之志賞罰固在也使能守其成法按魚¶
　鱗册籍以稽隠匿勾絶户田畝以授餘夫明主保下¶
　田之禁正屯官徵輸之條豪右侵奪有罰貧悴貸假¶
　有罰其孰曰非初意也或又曰有田之屯可知也無¶
　屯之田不可知也可不重加之意乎昔諸葛武侯營¶
<pb:KR3k0050_WYG_040-25a>¶
　屯渭濱軍有宿儲無亦存乎其人耳國初茶法專以¶
　易馬與秦隴無異也嵗遣巡察一人凡私越境者刑¶
　無赦嗣是廢置不常奸萌寖起遂使建始之茶私越¶
　沉黎武岡之商擅抵蒙雅不知而妄議者猶欲利其¶
　餘課十而税一不知茶以引計不及引者則謂之由¶
　殆如宋人之長短引然而又可因以為利乎其失甚¶
　矣或者議曰金牌之制差發固在也使能師其遺意¶
　稽截引之目而繳報以限嚴互市之令而譏察以時¶
<pb:KR3k0050_WYG_040-25b>¶
　碉門之茶馬有司可復也黑水之批驗有所可復也¶
　番僧盜鬻有罰漢人私遞有罰其誰曰非初意也或¶
　又曰無引之茶可知也無茶之引不可知也是可不¶
　加之意乎昔趙抃判成都減額以蘇園户輕價以惠¶
　行商民到于今稱之無亦存乎其人耳¶
　　川屬邊防¶
　夫蜀古蠶叢國帶二江之雙流抗岷眉之重險緣以¶
　劍閣阻以石門所謂坤輿大都會是已固三面邊蠻¶
<pb:KR3k0050_WYG_040-26a>¶
　獠羌蕃常為中土患今播藺卭笮酉陽石砫帖然受¶
　約束矣無論也獨北一隅當講求耳西北冉駹地也¶
　冉駹即金威茂之境其西為疊溪又其西為松潘吐¶
　蕃氐羌諸種落雜居崖嶂箐峒險阨相雄長漢武西¶
　逐諸羌渡河湟居塞外始為王土唐宋以來叛服葢¶
　靡常也我太祖髙皇帝既平蜀乃命平羌將軍丁玉¶
　攻取其地設州邑衛所棊布要害竊嘗譬之成都堂¶
　奥也灌口門户也威茂松疊藩籬也犬豕之性喜人¶
<pb:KR3k0050_WYG_040-26b>¶
　怒獸伺隙蹂躪藩籬不宻則門户危門户不宻則堂¶
　奥危此西北邊防所以重於蜀也¶
　　茶馬利病¶
　唐趙贊贍軍用張滂拯水旱皆取茶税未嘗以之易¶
　馬也宋乾德始置𣙜務至李杞入蜀經畫以茶易馬¶
　而法嚴矣諸方産茶蜀禁獨重國初嵗遣行人巡察¶
　邊隘茶以引計市以時開成化間罷差巡茶而勅專¶
　憲臣法益備故商無越貨邊境肅清近年以來弊日¶
<pb:KR3k0050_WYG_040-27a>¶
　滋矣夫引分邊服嵗有定額也而規利者爭取乎邊¶
　商别資貫人有定數也而懷奸者弊如蝟集此所以¶
　議者有六條之法矣以冒濫當絶也故慎引目焉以¶
　展轉當虞也故時稱盤焉以路岐易越也故謹闗防¶
　焉以稱驗當擇也故重委官焉以利歸私門也故廣¶
　餘茶焉以番隙難杜也故嚴之互市焉葢欲救乎茶¶
　之不行焉之四政者有大綱以統細目有權變以濟¶
　經常所謂要之當執而中之宜用者也苟忽乎此吾¶
<pb:KR3k0050_WYG_040-27b>¶
　未見其能濟也¶
　　福建圖叙¶
　福建古閩越地以温處衢(温州處州衢州/俱浙江屬府)信(江西廣/信府)¶
　為北藩建昌南贛(建昌南安贛州/俱江西屬府)為右壁惠潮(惠州/潮州)¶
　(俱廣東/屬府)為外户海為門封壤促甚為闗内險溪山秀¶
　美民用以和然處(浙江處/州府)人輒用盜鑛流入政和夀¶
　寧(俱建寧/府屬縣)之境大為患害古田(福州府/屬縣)福寧一帶本¶
　竊魚鹽之利山谷邃深通寇毎憑之而嘯聚俱不常¶
<pb:KR3k0050_WYG_040-28a>¶
　出也濱海上下外遏倭寇之流近通琉球之貢不為¶
　要害而海物互市妖孽荐興(通蕃海賊/不時出沒)則漳浦龍溪¶
　之民居多且汀(汀/州)漳(漳/州)之山尤廣人跡罕到獨與贛¶
　州(江西/屬府)聲勢相連提督兵備實交治之而永春安溪¶
　(俱泉州/府屬縣)沙尤(俱延平/府屬縣)之間則屬之捕盜官矣(四縣交/界地方)¶
　(山盜/頗多)葢簡僻莫若邵武嚚訟莫如漳州土沃民稠耕¶
　稼自給兵燹不加則郡一也¶
　　沿革¶
<pb:KR3k0050_WYG_040-28b>¶
　古閩越地漢則以揚州刺史領之東漢於此置㑹稽¶
　南部都尉唐初𨽻江南道復𨽻江南東道採訪處置¶
　使大厯中始置福建觀察使治福州宋置福建路安¶
　撫司使以福州守臣兼領元置福建等處行中書省¶
　于泉州尋徙福州置福建道宣慰使司都元帥府及¶
　福建寧海道肅政廉訪司于福州本朝置福建等處¶
　承宣布政使司都指揮使司行都指揮使司提刑按¶
　察司而三司並治于福州行都司分治于建寧云¶
<pb:KR3k0050_WYG_040-29a>¶
¶
<pb:KR3k0050_WYG_040-30a>¶
　福建等處承宣布政使司治福州左右布政使二左¶
　右㕘政三左右㕘議三(糧儲/一)領府八州一縣五十有¶
　三總為里三千七百九十七里有零户五十萬九千¶
　二百口二百八萬二千六百七十七夏秋二税共米¶
　麥八十八萬三千一百一十五石絲綿一百九十四¶
　兩絹六百疋苧六十五斤鈔一萬七百七十九錠¶
　福建都轉運鹽使司一(在福/州)領鹽課司七嵗辦鹽價¶
　八萬八千八百七十八兩¶
<pb:KR3k0050_WYG_040-30b>¶
　福建都指揮使司(𨽻前軍/都督府)都指揮三内掌印一僉書¶
　二領衛一十一(屬所五/十六)所一十七建寧行都指揮使¶
　司都指揮三領衛五(屬所二/十二)守禦千户所四所屬馬¶
　步官軍共四萬八千二百餘員名¶
　提刑按察使司按察使一副使四　僉事五　分道¶
　四(福寧漳建/寧武平)¶
　欽差巡撫都御史一¶
　巡按御史一或清軍一(俱駐/福州)¶
<pb:KR3k0050_WYG_040-31a>¶
¶
<pb:KR3k0050_WYG_040-32a>¶
　　福建各府州縣煩簡¶
　福州府其名秦閩中晉晉安唐長樂又三山(三山貿/易煩)¶
　其屬縣十附郭閩(一百十/八里)侯官(六十/三里)懷安(四十五/里貧煩)外¶
　古田(五十三里强/悍有瘴盜)閩清(六里/簡瘴)長樂(一百十五里/無瘴盜刁)連江¶
　(五十三里/簡無瘴盜)羅源(十六里/簡瘴)永福(九里/瘴簡)福清(一百二十三/里刁難治無)¶
　(瘴/盜)其形勝束帶滄溟百川叢㑹南望交廣北睨淮浙¶
　其俗紓緩儉嗇喜訟好巫尚文畏法¶
　泉州府其名唐清源又温陵(民强刁/煩難治)其屬縣七附郭¶
<pb:KR3k0050_WYG_040-32b>¶
　晉江(一百五十三/里刁煩難治)外南安(四十八里/簡無瘴)惠安(二十五里/賦重冲)¶
　德化(十三里/盜瘴僻)安溪(十八里/盜瘴刁)同安(四十八里/盜瘴刁冲)永春(十四/里盜)¶
　(瘴/刁)其形勝接三呉連二廣地帶嶺海閩粤奥區其俗¶
　儉朴習詩書檳榔為禮¶
　建寧府其名呉建安又建溪富沙(簡/冲)其屬縣八附郭¶
　建安(一百五十/四里煩)甌寧(一百九十/九里刁煩)建陽(二百十里/無瘴盜煩)崇安¶
　(八十/四里)浦城(一百五十/八里刁)政和(五十九里/居萬山中)松溪(六十八里/簡無瘴盜)¶
　夀寧(二十/五里)其形勝閩嶺上流東括蒼北上饒南延平¶
<pb:KR3k0050_WYG_040-33a>¶
　東北建溪其俗絃誦相聞市井侈浮田里樂業¶
　延平府其名唐延平宋劍浦(無瘴/冲)其屬縣七附郭南¶
　平(九十九/里浮煩)外將樂(六十四里/無瘴有盜)沙(一百十四里/有瘴無盜)尤溪(一/百)¶
　(里山僻/刁難治)順昌(五十八里微/有瘴淳煩刁)永安(六十五里有/瘴刁悍煩)大田(四/十)¶
　(里/)其形勝負山阻水劍溪環左樵川帶右其俗儉嗇¶
　質直耕織為生詩書相勸儒風未泯¶
　汀州府其名臨汀鄞江其屬縣八附郭長汀(五十一/里有瘴)¶
　(頗/煩)外寧化(六十/里)上杭(五十九/里煩刁)武平(十九里有/瘴盜刁)清流(七/十)¶
<pb:KR3k0050_WYG_040-33b>¶
　(九里盜/少有瘴)連城(三十/二里)歸化(四十五里有/瘴盜煩淳)永定(十九里有/瘴盜煩淳)¶
　其形勝崇山複嶺甌閩奥壤南通交廣北達江右其¶
　俗剛愎好鬭漁鹽耕織習類中州¶
　興化府其名古莆中(士夫多難/治刁煩冲)其屬縣二附郭莆田¶
　(三百九里無/瘴盜難治煩)外仙遊(十三里/僻煩)其形勝左蘭溪右寧海¶
　前壼公後陳嵓泉福之間海道舟楫其俗齊魯遺風¶
　文物之邦¶
　邵武府其名昭武樵州(狡刁滑/微瘴簡)其屬縣四附郭邵武¶
<pb:KR3k0050_WYG_040-34a>¶
　(一百七十一/里狡滑刁冲)外光澤(五十二里微/瘴鄰賊冲)泰寧(四十九里/有瘴刁煩)建¶
　寧(四十九里微瘴/大帽賊為鄰)其形勝曠夷蜿蜒重岡鹿水甌閩¶
　西户四州上游其俗獷直尚氣力農重穀易動難安¶
　漳州府其名唐漳浦清漳(地險民悍盜/賊出沒難治)其屬縣八附¶
　郭龍溪(一百六十里/無瘴煩冲)外漳浦(四十四里盜/刁煩無瘴)龍巖(六十/八里)¶
　(民悍難/治有瘴)南靖(二十六里盜/多人狡簡)長泰(十七里有/盜無瘴簡)漳平(二十/五里)¶
　(人獷難治/有瘴盜)平和(十二/里)詔安(二十一/里裁)寧洋(新/設)其形勝控¶
　引番禺襟喉嶺表窮山漲海閩㑹極南其俗務本農¶
<pb:KR3k0050_WYG_040-34b>¶
　漁悍强難治¶
　福寧州其名晉温麻唐長溪(五十一里/海盜出沒)其屬縣二福¶
　安(三十/二里)寧德(四十/五里)其形勝風俗多同福州¶
　都轉鹽運司領場七海口場(十一/里)上里場(二十/三里)牛田¶
　場(六/里)潯美場(四/里)浯州場(三/里)炳州場(二/里)惠安場(一/里)¶
　福建承宣布政使司領府八曰福州(閩中閩越泉州/晉平晉安長樂)¶
　(威武彰武二軍/三山貿易煩)曰泉州(南安郡豐州清源温陵晉安/平海二軍民强刁煩難治)¶
　曰興化(莆中平海太平興化軍/興安州難治煩衝刁)曰建寧(建安建溪富/沙建州鎮安)¶
<pb:KR3k0050_WYG_040-35a>¶
　(鎮武永安/忠義簡衝)曰延平(劍浦建福汀三州延平鎮/劍州利州延平路無瘴煩)曰汀州¶
　(臨江鄞江新羅臨汀/郡汀州路淳不煩)曰邵武(昭武樵川邵武路山蹊/險峻性狡刁滑微瘴簡)¶
　曰漳州(漳浦清漳州路地險/民悍盜賊出沒難治)州一曰福寧(温麻長溪/連江福寧)¶
　(縣海盜出/沒五十里)¶
　　處置¶
　福建僻在南服昔稱沃壤頃緣島倭入犯山寇内訌¶
　地方荼毒極矣大抵興泉漳以海為襟民習獷悍而¶
　月港海滄詔安漳浦同安福清等縣則為溟渤要害¶
<pb:KR3k0050_WYG_040-35b>¶
　延邵汀以山為枕民多負固而上猶永定大田永安¶
　松溪光澤等縣則為逋逃淵藪福寧居通省上游八¶
　閩喉舌南粤係廣閩交界倭寇巢穴地勢民情尤難¶
　控制且閩中地狹民貧殘傷之餘錢糧無措窺伺者¶
　未已兵食之計不可緩也反側者未安綏靖之方不¶
　可後也端本澄源補偏捄弊全賴有司而風勵激勸¶
　則又繫乎撫鎮諸大臣焉¶
　　八閩形勝¶
<pb:KR3k0050_WYG_040-36a>¶
　福建僻阻海濱危闗簇嶺於浙江江西廣東俱盤陟¶
　而出諸水悉注省下建延邵汀為上四府據上流福¶
　興泉漳為下四府瀕海設都司十一衛於下所以防¶
　海設行都司五衛一所於上所以闗防海重於備倭¶
　琉球次之而我民盜海者漳則為其闗大則崇安之¶
　分水闗建寧之仙霞闗次則光澤之山杉闗分水由¶
　江西上饒以越建寧仙霞由浙江江山以越建寧杉¶
　闗由建昌以越邵武防守要害有三航海為間地竒¶
<pb:KR3k0050_WYG_040-36b>¶
　兵之所乘也甌寧為險地兩浙之所窺也杉闗為隘¶
　地江右之所趨也海寇入閩其道有三崇安為隘道¶
　正兵之所趨也光澤為險道偏師之所入也航海為¶
　間道竒兵之所乘也山寇從入有二從汀州至者則¶
　自將樂衝入延平流刼諸縣從潮惠至者則自詔安¶
　趨入漳泉轉掠沿海¶
　　禁通海奸民¶
　夫閩枕山襟海漁鹽稼穡之區而風物之㑹也制兵¶
<pb:KR3k0050_WYG_040-37a>¶
　則水陸營寨星列於腹邊制食則錢谷屯鹽羅制於¶
　郡邑此其為備素預宜夫威德之施不可勝用也夫¶
　何忠良之吏罕繼文武之政日頽峒丁島酋竝起肆¶
　毒遂至驅不教之民以示之餌出有數之粟以委之¶
　壑而兵食交困幾不可為矣况乎兵食相須非二䇿¶
　也閩食之不足以客兵耗之耳果使主兵之練有成¶
　則養兵之費有數食不求足而自足矣此萬世之利¶
　而濟世之逺䇿也抑愚又有説焉島夷之入寇也月¶
<pb:KR3k0050_WYG_040-37b>¶
　港海滄之民嘯聚而附焉而諸峒不逞之徒又角起¶
　而為之翼是與閩為敵者半閩人也如之何閩兵之¶
　不弱以靡也頃者台臣有城邑建官之議不惟剪賊¶
　之羽翼而且厚吾之藩籬是誠制治保邦之要也由¶
　是以通沿海漁鹽之利以通諸蕃貿易之利逐末少¶
　者譏而不征逐末多者征而有數則不惟島夷之患¶
　可息而且軍需之利日興是又裕民足國之機也¶
　　福建海寇¶
<pb:KR3k0050_WYG_040-38a>¶
　廣東之地與閩相錯逋寇遞起竟有大創之者此豈¶
　直廣患閩亦患之矣古者各君其國猶相救恤以畏¶
　簡書况今一統之天下詎有漠然眡鄰境秦趙哉屢¶
　奉明㫖㑹剿特于南澳設重鎮以連兩省之聲援夫¶
　寇辟則鹿也閩人掎之廣人觕之相與踣之有何不¶
　克第詳廣海島嶼甚多故逋逃如搏景緩則鵰倉急¶
　則告撫廣亦明知其詐而姑羈維之幸無大縱非直¶
　我閩之師勢難越擊已也且自嘉隆來首難無慮數¶
<pb:KR3k0050_WYG_040-38b>¶
　十皆連艘數百横行廣海而犯閩烽火者一焉夫入¶
　犯之衝首南澳次銅山次浯嶼次南日小埕烽火今¶
　塞遊舟師鱗次相比非復曩時之比扼其上游則閩¶
　海内地可無慮矣至于外島可略而言在漳曰南澳¶
　在泉曰彭湖在興曰湄州在福曰海壇夫南澳有重¶
　鎮矣海壇有遊兵矣湄州在目睫之間亦無所伏姦¶
　矣脱有侵軼而竊據者其彭湖乎夫彭湖逺在海外¶
　去泉州二千餘里其山迂迴有三十六嶼羅列如排¶
<pb:KR3k0050_WYG_040-39a>¶
　衙然内澳可容千艘又周遭平山為障止一隘口進¶
　不得方舟令賊得先據所謂一人守險千人不能過¶
　者也矧山水多礁風信不常吾之戰艦難久泊矣而¶
　曰可以攻者否也往民居恃險為不軌乃徙而虚其¶
　地今不可以民實之明矣若分兵以守則兵分者於¶
　法為弱逺輸者於法為貧且絶島孤懸混芒萬影脱¶
　輸不足而援後時是委軍以予敵也而曰可以守者¶
　否也亦嘗測其水勢沈舟則不盡其深輸石則難扞¶
<pb:KR3k0050_WYG_040-39b>¶
　其急而曰可以塞者亦非也夫地利我與賊共者也¶
　塞不可守不可攻又不可則將委之乎惟謹修内治¶
　而已法曰佚能勞之飽能饑之賊之所資者糧食所¶
　給者硝磺也惟峻接濟之防而敷陳整旅以需其至¶
　則賊既失其所恃而海上軍事又絶不相聞雖舳艫¶
　軋芴詎能為久頓謀哉以我之逸待賊之勞以我之¶
　飽待賊之饑稍逼内地則或給接濟以掩擒或假漁¶
　商而襲擊此營平致敵之術也法有不以兵勝而以¶
<pb:KR3k0050_WYG_040-40a>¶
　計困者此之謂也於戱接濟勾引患非一日矣漳民¶
　航海商夷其本業也自先朝過禁遂致勾倭釀成禍¶
　府邇者假充餉之名寓弭盜之術請開海禁意誠善¶
　矣然亦以東南夷不為中國患故云不謂日本之狡¶
　黠也窮寇無聊又安知不出於勾引計乎大抵閩廣¶
　勢雖稍稍殊而通夷市海同骩法嗜利亦同廣禁而¶
　閩弛則閩為逋藪閩禁而廣弛則廣為逋藪安南私¶
　泊于閩蔡佛保流毒於廣其已事可鑒已夫蚊虻噆¶
<pb:KR3k0050_WYG_040-40b>¶
　膚手不期而搏其痛一也同舟而遇風波雖夷貉之¶
　子同心而共濟者其患一也謂宜齊禁周防協和并¶
　力何憂乎姦氓何畏乎逋寇哉¶
　　廣西圖敘¶
　廣西古百粤地當嶺南右偏三江(府江左/江右江)襟帶提封¶
　甚廣然内給藩封外困邊圉而風壤氣習又視廣東¶
　特異如府江綿亘八百里則已半為苗夷所有阻兵¶
　江道肆為寇竊不但古田茘浦數縣(俱桂林/府屬)苦其蠶¶
<pb:KR3k0050_WYG_040-41a>¶
　食而已潯州則大藤峽跨在黔欝二江(俱在潯/州境内)之間¶
　諸蠻巢穴在焉剽剠四出急則投竄雖有上隆州(回/寧)¶
　(府/屬)五屯所(在梧州府/藤縣境内)扼其咽吭不足制也若興安(桂/林)¶
　(府屬/縣)西延六州(在興安/境内)與武岡州(湖廣/屬州)陽㟠接壤猺¶
　實據之是為桂林北境之患栁(栁/州)慶(慶/逺)以西則八寨¶
　(在栁州/境内)號為盜區洛容懷逺(俱栁州/屬縣)竝罹慘毒而賓¶
　州(栁州/府屬)其襟喉矣然右江一帶惟岑氏(今思恩田寧泗/城各土官俱是)¶
　最强思(思/恩)田(田/寧)既已殘破則泗城州猶嬰樊之虎計¶
<pb:KR3k0050_WYG_040-41b>¶
　非削弱不可也且南寧控遏兩江坐躡交趾(自南寧/太平西)¶
　(南入約/十餘程)桂筦保障或者其在是乎¶
　　沿革¶
　古百粤地漢領於荆交二州刺史唐以其地𨽻嶺南¶
　道後分為嶺南西道廣德初置桂管都防禦觀察等¶
　使宋屬廣南西路置經略安撫司以靖江守臣兼領¶
　又置提㸃刑獄司治象州元置廣西兩江道宣慰司¶
　及嶺南廣西道肅政廉訪司于靖江俱𨽻湖廣行省¶
<pb:KR3k0050_WYG_040-42a>¶
　至正末治于靜江置廣西等處行中書省本朝置廣¶
　西等處承宣布政使司都指揮使司提刑按察司並¶
　治于桂林云¶
<pb:KR3k0050_WYG_040-43a>¶
¶
<pb:KR3k0050_WYG_040-44a>¶
　廣西等處承宣布政使司治桂林左右布政使二左¶
　右㕘政三(管糧一桂平/一蒼梧一)左右㕘議二(栁州一/潯州一)領府十¶
　有一内羈縻四屬州四十有六内羈縻三十三縣五¶
　十有七内羈縻四長官司三總為里一千一百八十¶
　三里半户一十八萬六千九十口一百五萬四千七¶
　百六十七夏秋土税共米麥四十三萬一千三百五¶
　十九石鈔一百四錠¶
　廣西都指揮使司(𨽻右軍/都督府)都指揮三内掌印一僉書¶
<pb:KR3k0050_WYG_040-44b>¶
　二領衛十(屬所五/十五)守禦千户所二十有一儀衛司一¶
　本都司所屬馬步官軍一萬二百餘員名¶
　提刑按察司按察使一副使五(清軍一提學一/分巡二府江一)僉事¶
　四(分巡/四)分道四(桂平蒼梧/左江右江)¶
　欽差總督都御史一(駐梧/州)鎮守太監一　平蠻將軍¶
　總兵一(駐梧州/同廣東)¶
　欽差副總兵一(駐桂/林)¶
　巡按監察御史一或清軍一(俱駐/桂林)¶
<pb:KR3k0050_WYG_040-45a>¶
　王府一靖江府(髙祖從孫封桂林/一千石䕶衛一)¶
<pb:KR3k0050_WYG_040-46a>¶
¶
<pb:KR3k0050_WYG_040-47a>¶
　　廣西各府州縣煩簡¶
　桂林府其名秦桂林呉始安唐為八桂靖江(煩/瘠)其屬¶
　州一縣九附郭臨桂(一百二十/里無瘴煩)外興安(二十/里簡)靈川(五/十)¶
　(里煩/無瘴)陽朔(十三里/窄貧簡)永福(十二里/簡瘴)義寧(十三里猺/賊多簡)古田¶
　(十里/簡)理定(五里/煩淳)全州(八十九/里煩)屬灌陽(八里/僻簡)永寧州¶
　其形勝五嶺之表兩越之郊被帶江山西南㑹府其¶
　俗習尚同中國氣候同江浙雨寒晴熱無分冬夏禮¶
　重檳榔以為恭先士知經民簡訟¶
<pb:KR3k0050_WYG_040-47b>¶
　栁州府其名陳象郡唐龍城(煩/冲)其屬州二縣十附郭¶
　馬平(七里民/少猺多)外洛容(五里/猺瘴)羅城(五十里/簡瘴)栁城(十二/里冲)懷¶
　逺(九/里)融(七十/里)來賓(九/里)象州(十四里/簡猺多)屬武宜(八里/雜猺)賓州¶
　(十五里地/饒民庶冲)屬遷江(二里/猺冲)上林(八里/僻)其形勝跨三邑之¶
　封當牂牁龍江之沿越駱都㑹其俗民無富藏工無¶
　巧藝地無桑柘不事蠶織架板樓居下頓牛畜¶
　慶逺府其名唐龍水宜陽(簡/)其屬州二縣六附郭宜¶
　山(三十七里/僻邊猺)外天河(十八里/瘴簡)思恩(二十一/里猺瘴)河池(十八/里簡)¶
<pb:KR3k0050_WYG_040-48a>¶
　新城(一里/猺瘴)南舟州(二十九/里瘴)屬茘波(十六里/猺瘴)東蘭州(十/二)¶
　(里/瘴)那地(二/里)永定長官(六/里)其形勝控扼夷蠻嶺南要害¶
　其俗民性輕悍人風獷悍¶
　平樂府其名唐昭潭(多猺/簡)其屬州一縣六附郭平樂¶
　(六里僻/多瘴)外恭城(一百里瘴/少猺多)富川(二里簡/瘴少)賀(六里雜/蠻簡)茘¶
　浦(三里猺/多瘴重)修仁(二里猺/多瘴重)永安州(五里猺/多瘴重)其形勝清湘¶
　九疑犬牙相入灘瀧三百六十至昭而中分其俗茅¶
　茨竹户峒民聲音不同¶
<pb:KR3k0050_WYG_040-48b>¶
　梧州府其名蒼梧(煩冲/瘴輕)其屬州一縣九附郭蒼梧(三/十)¶
　(三里猺/少煩冲)外藤(四十/四里)容(十一里/僻瘴)岑溪(七里半/僻瘴)懷集(四里/簡瘴)¶
　欝林州(四十二里/簡僻瘴輕)屬博白(三十三里/簡瘴少)北流(二十里/僻猺)陸¶
　川(十五里/簡瘴)興業(七里/猺)其形勝百粤五嶺之中九疑之¶
　盛唇齒湖湘襟喉五羊其俗夷多夏少鼻飲跣行剛¶
　悍輕主食府手博¶
　潯州府其名梁桂平唐潯江(瘴少/簡)其屬州一縣三附¶
　郭桂平(二十四/里簡冲)外平南(三十/六里)貴(三十六里/冲瘴少)武靖州(十/二)¶
<pb:KR3k0050_WYG_040-49a>¶
　(里煩/冲)其形勝南北限以二江都嶠勾漏為鄰江山氣¶
　象之秀其俗推髻箕踞近習禮義力耕不事蠶絲¶
　南寧府其名晉普晉唐朗寧宋永寧(多買/賣冲)其屬州四¶
　縣四附郭宣化(五十二里/猺少民多)外武緣(十五里/猺瘴冲)隆安(十/里)横¶
　州(十五里/猺少冲)屬永淳(七里/冲簡)上思州(三/里)歸州(一/里)果化州(一/里)¶
　其形勝内制廣源外控交趾南瀕海徼西接溪峒其¶
　俗輕悍尚勇雞卜重鬼¶
　太平府其名古麗江其屬州十五縣四太平州(四/里)恩¶
<pb:KR3k0050_WYG_040-49b>¶
　城(二里/貢馬)安平州(五里/貢馬)養利州(二/里)萬承州(二里/貢馬)左州(四/里)¶
　(流/)全茗州(一里/貢馬)鎮逺州(一里/貢馬)思同州(四里/貢馬)茗盈州(一/里)¶
　(貢/馬)龍英州(二里/貢馬)結安州(一里/貢馬)結倫州(一里/貢馬)都結州(一/里)¶
　(貢/馬)上下凍州(一里/貢馬)崇善縣(流二里/簡瘴)羅陽縣(一里/貢馬)陀陵¶
　縣(四里/貢馬)永康縣(流一/里)其形勝山圍川遶壤連交趾其¶
　俗五寨溪峒習尚與民異聲音衣冠飲食不同一言¶
　不順父子相讎¶
　田州府其名古田陽其屬州四縣一隆州(四/里)恩城州¶
<pb:KR3k0050_WYG_040-50a>¶
　(六/里)歸德州(一/里)果化州(一/里)上林縣(一/里)其形勝山平地曠¶
　其俗地接交趾禮義粗疎惟耕織與中州同¶
　思恩軍民府古百粤地漢屬交趾郡唐置思恩州(二/十)¶
　(里/)舊縣一近革其形勝山屹乎前水遶其後其俗猺¶
　獞雜處不事詩書本朝建學粗知禮義¶
　思明府其地古百粤其屬州六近止四(貢馬解/毒藥)思明¶
　州(一里/貢馬)上石西州(流一/里)下石西州(一里/貢馬)忠州(一里/貢馬)祿¶
　州(永平永順/近入南安)西平(永平近沒/入南安)縣一憑祥(憑祥洞/憑祥鎮)其形¶
<pb:KR3k0050_WYG_040-50b>¶
　勝石山卓立江水迴繞其俗蓬頭跣足畏官法無醫¶
　藥假貸刻竹比指為契¶
　鎮安府古百粤地所屬二十八峒(編户二里/貢馬有瘴)其形勝¶
　雷髙據左馬鞍翼右其俗性梗情疎㛰姻牛酒為聘¶
　泗城州其地古百粤(二/里)其屬縣一程縣(一/里)其形勝迎¶
　暉聳竒餞𤾉拔秀其俗喪葬男女歌唱國朝漸習禮¶
　法¶
　利州古百粤地漢屬交趾郡(二十五/里貢馬)其形勝濛涊東¶
<pb:KR3k0050_WYG_040-51a>¶
　注阪作南流其俗異居各爨婚喪謳歌娯樂¶
　奉議州古百粤地(流貢/馬)其形勝石門峙于東南右江¶
　環其西北其俗耕種紡績謳歌娯樂¶
　向武州古百粤地(七里/貢馬)其屬縣一富勞(二/里)其形勝塘¶
　賓龍迴坡州虎據其俗不事醫藥¶
　都康州古百粤地(二里/貢馬)其形勝東接龍英西抵鎮安¶
　其俗儀文多異中州¶
　龍州(十/里)古百粤地(五里/貢馬)其形勝控南交屏中原地在¶
<pb:KR3k0050_WYG_040-51b>¶
　極邊其俗重盟誓¶
　江州(二/里)古百粤地(二里/貢馬)其屬縣一羅白(一里/土知)¶
　思陵州古百粤地(二里貢馬近/交趾不調)¶
　憑祥州(二里近交趾/不調貢馬)¶
　歸順州(四峒二十/六村貢馬)¶
　上林長官司古百粤地(十里/六甲)¶
　安隆長官司古百粤地其形勝峰聳水環其俗趁食¶
　為生男女混婚姻早¶
<pb:KR3k0050_WYG_040-52a>¶
　廣西承宣布政使司領府十一曰桂林(始安姑建國/建陵八桂靜)¶
　(江軍/瘠煩)曰平樂(始安昭州/多猺簡)曰梧州(蒼梧郡廣信交州/成州封州煩衝)曰¶
　南寧(晉興宣化南晉朗/寧永寧多買賣衝)曰潯州(桂平潯江/布山簡)曰大平(麗/江)¶
　(武寨猺/瘴衝)曰栁州(馬平龍州南昆龍江/龍城州象郡煩衝)曰慶逺(龍水宜/陽宜州)¶
　(慶逺/軍簡)曰思明(明江知土土官衙門/瘴舊領州八近止四)曰思恩(古邕州舊/治橋利裁)¶
　(近徙荒田知土近改流/瘴三十里舊縣一近革)曰鎮安(古凍百粤二里所屬/二十八知土流洞瘴)¶
　州十曰江(江陽知土領/縣一三里)曰泗城(古墈知土二/里領縣一)曰奉議¶
　(舊來安奉議衛/知土近改流)曰向武(舊向武所七里/領縣一知土)曰思陵(淰削/二里)¶
<pb:KR3k0050_WYG_040-52b>¶
　(知土兵近/交趾不調)曰利(陵麗莊知十一/里分二十五里)曰龍(龍江元屬户/府知土五里)曰¶
　都康(&KR0034;爐知/土二里)曰憑祥(坡幹知土二里/兵近交趾不調)曰歸順(順江斷/城綠計)¶
　(四峒稔朗二/十六村知土)都司二曰遷江(思唐州武即郡古黨峒/八寨相連屯堡二十二)¶
　(五/里)曰五屯(蒙州西南甌北大藤峽/風門拂子巢撞兵一千)廣西舊領府治十¶
　二(考内曰田州府今降為州屬鎮安其所屬縣/為上思為歸德為果化改屬南寧府處置)¶
　　處置¶
　嶺南右偏幅員甚廣國初以桂林為省㑹肇建靖藩¶
　于時編氓稀少招猺墾荒嵗久蔓延田土半為侵占¶
<pb:KR3k0050_WYG_040-53a>¶
　糧額日減宗人日繁祿糧軍餉支給不敷昔惟府¶
　江五百餘里夷獠阻灘為患潯州大藤等峽諸蠻巢¶
　穴其間興安西延六峒與武岡接壤為猺盤據又栁¶
　慶以西八寨者稱盜藪耳今則株連純貫在在有之¶
　如古田洛容茘浦思恩懷逺等縣為其蠶食將無民¶
　矣是以官多降調惟事株求以致土官驕横民散猺¶
　盛越城刼庫戕害方面豈一朝一夕之故哉故邊方¶
　之官非才不足以戢亂非守不足以服人非久任不¶
<pb:KR3k0050_WYG_040-53b>¶
　足以諳土俗而識物情斯乃謀國者任臣之貴也¶
　　賦用兩難¶
　今海内稱瘠土當多事者則孰過粤西哉巖壑交錯¶
　水脉不生無可耕之地也谷箐孤險雞犬不聞無可¶
　耕之民也為郡者九不足當東南一二大郡也為邑¶
　者七十有七不足當東南一二大邑也為土州為土¶
　縣為土司者環四面以居公租不入法令不行一有¶
　事且嗷嗷望我以濟也是執事之所謂賦之必不可¶
<pb:KR3k0050_WYG_040-54a>¶
　加者也萬山盤錯道路孤逺三江夾出舟楫艱難今¶
　日報刼路則道路塞明日報刼江則舟楫阻某處議¶
　鵰剿某處議夾剿日所需於軍餉者紛如也某州告¶
　饑且云將盡出為盜某縣告饑且云將坐以待斃捜¶
　之民間無可貸搜之倉庫無可發日所請於公帑者¶
　繹如也此執事之所謂用之必不可不足者也賦必¶
　不可加而又不可不加用必不可不足而又不能足¶
　為粤西籌者自古難之矣¶
<pb:KR3k0050_WYG_040-54b>¶
　　廣西猺獞¶
　粤西猺獞居萬山之中當三江之險深箐絶壑人跡¶
　有所不通也古木懸崖日月有所不照也層岡疊阜¶
　莫知其涯際也荒村逺落莫窮其終始也種類莫可¶
　識别巢穴莫可跟尋其所以為宫室者則巖巔也其¶
　所以相往來者則狼虎也其所以代耒耜者則鋒鏑¶
　也殆天驕之若犬羊豺狼然莫可以人理化也粤之¶
　西則有曰木藤曰八寨曰連城曰六十三山曰七山¶
<pb:KR3k0050_WYG_040-55a>¶
　等巢諸若此類莫可枚舉也粤之東則有曰羅旁曰¶
　王母曰雲稍曰母雞等巢諸若此類莫可枚舉也濱¶
　于江者擾及舟楫濱于路者擾及行旅民財被刼虜¶
　且及公賦林落被剽掠且及城邑如是而猶曰兵不¶
　祥器也而吾諱言之是居者無以為居將棄編氓也¶
　行者無以為行將棄商賈也公賦無以為公賦將一¶
　不賦也城邑無以為城邑將棄城邑也此必不可者¶
　也其動大衆者不得不動也其興大役者不得不役¶
<pb:KR3k0050_WYG_040-55b>¶
　也調兵幾十萬不得計其擾也費糧幾十萬不得計¶
　其費也何者誠計其大也誠不得不為士民請命也¶
　大兵一動風聲輒露其濱江濱路探知内地消息者¶
　寧無有潛避逺匿脱然於鋒鏑之外者耶其深山絶¶
　澗耕山而食結茅而居不識内地言語不通者寧無¶
　有莫知禍端駢首於鋒鏑之下者耶其所報功級者¶
　果皆慣盜劇惡耶其所報俘獻者果皆寇賊種類耶¶
　同生天地同稟血巢使其蠢然無知莫知所謂而受¶
<pb:KR3k0050_WYG_040-56a>¶
　俘獲罹刀鋸也此又仁人之所酸而天地日月之恩¶
　有所不及也然則兵者將諱言之耶將樂言之耶往¶
　嵗督府重臣因粤東羅旁諸巢為地方害且數十年¶
　動衆二十萬一舉殱之兵威所震山谷為空計所得¶
　功級俘獻即萬萬勿計也乃西之六十三山等處逼¶
　近羅旁畏威悔罪哀告求生編里輸差盡從撫處一¶
　時東西兩山竝稱寧靖説者謂當時收兵太早經略¶
　事宜尚未停妥逃匿餘黨尚未搜捕乃不踰年舊日¶
<pb:KR3k0050_WYG_040-56b>¶
　餘孽呼攜潛出盤據舊巢刼掠水陸攻擾所城謂其¶
　藏匿者在六十三山等巢然無實跡可考也謂其糾¶
　合者為六十三山等獞然無踪跡可據也即日將東¶
　西夾剿滅此朝食而西之糧餉稱乏八寨濱近之民¶
　又數數請兵將從撫耶將從剿耶較之八寨將孰先¶
　耶將孰後耶此執事者之所以私憂而過計之也竊¶
　以為撫剿有定議而恩信不可失也兵糧有定處而¶
　騷擾所當禁也行師有紀律而玉石所當辨也善後¶
<pb:KR3k0050_WYG_040-57a>¶
　有長䇿而犬羊不可無主也地方有緩急而機宜不¶
　可失也此今日為粤西籌者誠無以過之也夫曰撫¶
　剿有定論而恩信不可失者何也葢六十三山連城¶
　等山與羅旁相去不逺其所藏匿其所糾合誠不知¶
　其有無夾剿之師欲杜禍根收全功誠不可已也然¶
　昔之受招安當編差者尚未有叛逆顯迹也一旦使¶
　之一槩受鋒鏑何以示往日之恩信開後日之悔悟¶
　也大兵一出願察其素受招處者許立旗插牌以保¶
<pb:KR3k0050_WYG_040-57b>¶
　其生其怙惡不悛素未招撫者必誅無赦則畏威感¶
　恩忠信行于蠻貊矣此以剿行撫之道也夫曰兵糧¶
　有定處而騷擾所當禁者何也葢粤西司庫所入不¶
　支所出興師十萬支糧三月欲取辨粤西難矣兩廣¶
　用兵調粤西之兵食粤東之糧舊有定額無議也但¶
　近日右江一帶饑歉特甚狼兵一調勢必騷動窮山¶
　空谷乗時將起而為盜請出公帑之積預買糧食分¶
　布大兵所過州縣以備行糧饑荒處所大加賑恤以¶
<pb:KR3k0050_WYG_040-58a>¶
　安反側兵一出境一切糧食取濟粤東則閭里安戢¶
　民得安生糧餉有藉不至告乏此動衆安民之道也¶
　夫曰行師有紀律而玉石所當别者何也葢東西猺¶
　獞其相濱大江州邑浪人糾合出沒作賊焚燒刼殺¶
　無嵗無之誠不可不誅乃其在逺地與華人絶不相¶
　聞一槩取而殺戮俘獲之以為功無乃傷天地之和¶
　虧好生之德也今之用兵誠不以殺戮為功而以安¶
　集為功不以俘獲為功而以制馭為功使兇惡醜類¶
<pb:KR3k0050_WYG_040-58b>¶
　無所逃於天罰乃無辜羣生得保全於太和之世豈¶
　不恩威竝著哉此則神武不殺之道也夫曰善後有¶
　長䇿而犬羊不可無主者何也葢夷性獷悍難馴而¶
　惟自服其主今守内疆土與夷為界者不知幾千萬¶
　里也獨有土官者制服為易而其莫相君長自相種¶
　類者則摽掠出沒莫可制也大功既成請以猺獞所¶
　居之山川畫地分區擇其衆所推服者令其招出遺¶
　黨分地以居官給以名色不徵其租税行之三年地¶
<pb:KR3k0050_WYG_040-59a>¶
　方無事立為土司等官令其約束地方聽調徵發仍¶
　増置哨堡廣添兵卒則地方永永無虞也此以夷治¶
　夷之道也夫曰地方有緩急而機且不可失者何也¶
　葢六十三山等山當粤西之一隅乃八寨患在腹心¶
　士民數數請兵緩急之辨亦既較然矣顧一省所急¶
　者在八寨兩省所急者在夾剿欲獨舉之則不可欲¶
　兼舉之則不能願且置八寨於不論兵威一振八寨¶
　諸獞果能悔罪輸誠分土立官自同齊民豈不能畧¶
<pb:KR3k0050_WYG_040-59b>¶
　其既往許其將來如其怙罪不悛為害地方則乗此¶
　餘威以殱滅之特摧朽也此則酌量緩急之道也嗚¶
　呼兵者豈得已哉¶
　　廣西沿革¶
　桂林為郡當春秋戰國之時皆楚之南裔秦屬長沙¶
　郡漢武帝滅趙建德以其地置象郡皆蒼梧欝林之¶
　境非今桂林也元鼎六年析長沙西境置零陵郡建¶
　國遂名始安皆屬荆州建安十四年蜀劉備詣權求¶
<pb:KR3k0050_WYG_040-60a>¶
　都督荆州權借之後呉蜀爭零桂長沙三郡遂分荆¶
　州以湘水為界長沙江夏桂陽以東屬權南郡零陵¶
　武陵以西屬備二十四年闗侯死乃為呉所有甘露¶
　初呉分零陵南部置始安郡隸荆州後孫休為交州¶
　為廣州今桂林亦屬荆州太康二年置廣湘荆三州¶
　今桂林屬廣州統始安郡南宋永初二年置湘越交¶
　四州屬湘州統始建國南齊復改始建國為始安郡¶
　梁天監六年置桂州于蒼梧欝林之境大同六年移¶
<pb:KR3k0050_WYG_040-60b>¶
　治于今臨桂陳因之隋平陳置總管府煬帝初廢府¶
　復置始安郡唐武德四年為桂州領始安郡十一縣¶
　𤣥宗至德間改始安郡曰建陵昭宗光化陞静江軍¶
　節度使五代自唐昭宗乾祐二年至後周廣順元年¶
　辛亥凡五十七年皆為楚王馬氏所據自壬子至宋¶
　太宗開寶四年辛未凡二十年皆為南漢劉氏所據¶
　大觀中陞為帥府領廣南西路兵馬鈐轄兼本路經¶
　略安撫使紹興三年以髙宗初潛陞為静江府元改¶
<pb:KR3k0050_WYG_040-61a>¶
　為静江路本朝改為廣西道桂林府領州一曰全州¶
　領縣八曰臨桂附郭上靈川興安灌陽下陽朔永福¶
　義寧古田成化初年古田沒於獞蠻¶
　　廣西山川¶
　桂林正禹貢要荒之服所謂荆楚之南百粤之西衡¶
　山之陽蒼梧之野九疑之塞皆是也五嶺西止於越¶
　嶠嶠去興安五十里去靈川九十里矣秦伐南越運¶
　道皆由於此非陸梁地也山自岷山之脉一支為衡¶
<pb:KR3k0050_WYG_040-61b>¶
　山者從南而分東西一度大庾一度桂嶺水自九疑¶
　五入洞庭四落南海者皆出越嶠之東南域内靈之¶
　三源皆三山為主分其一海陽别為湘灕出於靈江¶
　口者人知之熟矣酈道元云湘灕之間謂之始安嶠¶
　自嶠之陽南流注灕名曰始安水又南與溈水合出¶
　西北邵陵縣界邵陵乃武崗新寧之境也有夫夷川¶
　源出廣西全州北至邵陽㑹澬水葢西延之山有岩¶
　如海陽然水分東西背流而别西北去新寧歴寶慶¶
<pb:KR3k0050_WYG_040-62a>¶
　新化至於益陽㑹濱水入湘江達於洞庭東南為黄¶
　陌江為六洞江合灕江達於南海同為溈水之源此¶
　則世所未講者也又興靈之界有陽髙山東南發源¶
　為川江為小融江南為路江出為北偃下連南偃逕¶
　邑之東南小融出邑北二十五里與灕溈二水合故¶
　曰大融水經引漢書曰灕津者此際也大融而下歴¶
　千秋峽風水相搏如銀故曰銀江銀江而下有淦江¶
　出興安嚴闗從南而東㑹灕江之東南二里淦江而¶
<pb:KR3k0050_WYG_040-62b>¶
　下有甘棠江自小融分為東西帶融歴龍岩合甘棠¶
　出白石湫同為灕江㑹桂郡之東南世傳湘灕一竅¶
　不知三源七派合助上流中有淦棠二水及堯山之¶
　三百源支分派落復歸於桂故自白石而下深潭廣¶
　浸與湘江埒然禹導九江澬湘二水與焉其源出海¶
　陽西延者世未之及葢導其流便之疏而山水之源¶
　入蠻服者所不暇究葢王者不治夷狄之意非言不¶
　事於攻取也不為治其井邑溝洫而亦不責其賦税¶
<pb:KR3k0050_WYG_040-63a>¶
　貢貨葢勢有所不能盡焉者然匹夫匹婦得所之心¶
　而聖人亦未嘗忘焉至秦始皇其志與古人異窮兵¶
　黷武盡天下之利以為已有慕越之珍竒異物乃命¶
　史禄鑿渠僅十餘里而舟楫之利遂薄南海豈惟楚¶
　越之民獨賴焉是嵗丁亥自臨洮至遼東同築長城¶
　逮今足為藩障均可謂無聖人之心而有聖人之澤¶
　者矣何也始則厲民終則歸利于民非澤乎然天下¶
　後世頌神禹之功而不追祖龍之澤者原其心故也¶
<pb:KR3k0050_WYG_040-63b>¶
　　廣西風俗¶
　自唐宋時頗多不美如民之貧者歸罪墳墓不吉掘¶
　棺栖寄他處名曰出祖生子不舉溺之於水名淹兒¶
　臨喪破家供佛盛饌待客名曰齋筵病不延醫殺牛¶
　賽鬼名曰毛藥民多出外他人畧賣其妻曰捲伴(見/嶺)¶
　(表異録及張南/軒静江諭俗文)本朝德化所敷文風益振舊所汚染¶
　日以維新凡冠婚喪祭漸遵文公家禮城市士民亦¶
　多丕變惟窮鄉下邑家以巫邪而敗婚以歌唱而成¶
<pb:KR3k0050_WYG_040-64a>¶
　葢猶有之可見因襲之弊久矣久則難變也¶
　　廣西人文¶
　夷獠雜居古為藩服文物普徧今類中州葢由張栻¶
　吕祖謙之道化被於桂范祖禹鄒浩之正氣行乎昭¶
　(今平/樂)栁宗元之文聲著乎栁馮京黄庭堅之德譽動¶
　乎宜(今慶/逺)二陳(陳欽/陳元)三士(士賜士/燮士壹)之經學啓乎梧谷¶
　永之恩信陸續之儒業播乎潯(古欝/林)馬援之約束布¶
　於邕(今南/寧)蹈義泳仁月異而嵗不同甚至交趾之界¶
<pb:KR3k0050_WYG_040-64b>¶
　猺獠之居棄弄服而襲冠裳挾詩書而延儒紳太平¶
　諸府材賢漸出由是觀之革俗由政為政在人不可¶
　誣也¶
　　廣西調攝¶
　調攝之方缺而後瘴癘行邪巫之術盛而後醫藥廢¶
　李璆瘴瘧論曰嶺南炎方土薄故陽燠之氣常灌瀕¶
　海地卑故隂濕之氣常盛此寒熱之病所由作也病¶
　者多上熱下寒既覺胷中虚煩鬱悶便自以為有熱¶
<pb:KR3k0050_WYG_040-65a>¶
　而醫又多用麻黄金沸草散青龍湯等藥發表得病¶
　之因正以陽氣不固毎寒發熱則身必大汗又復投¶
　以發表藥則旋踵受斃甚者又以胷中痞悶因轉下¶
　痢病人下體既冷得轉痢藥十無一生是瘴癘未必¶
　遽能害人皆醫殺之也予紹興間寓蒼梧見北客與¶
　士人感瘴不幸者不可勝數予詢其所服藥率用麻¶
　黄柴胡鱉甲及白虎湯等藥其年予染瘴病特甚繼¶
　而全家卧病悉用温中固下升降隂陽正氣藥及炙¶
<pb:KR3k0050_WYG_040-65b>¶
　中脘氣海三里治十愈十不損一人¶
　　議清理田賦¶
　粤西豪右踰制或不下他藩而豀峒土酋或蠶食齊¶
　民之業莫敢誰何或田稍犬牙其中輒以此輩為解¶
　而避租賦此清理視他藩尤難之難也初額田九萬¶
　六千三百有竒後失額一萬八千有竒今竣事田九¶
　萬六千五百有竒税糧稱是葢粤西之履畝屢矣皆¶
　奪於羣議迄無成功至是始復額有羨但猺獞有生¶
<pb:KR3k0050_WYG_040-66a>¶
　熟二種今熟者已願就田賦而齒編氓亦宜與之輕¶
　科而重禁里魁毋得苛求使之安堵其生猺獞毎不¶
　利於熟者之來歸而為我用或行煽誘或肆讎殺或¶
　指其田為彼田而羣起與争則為設兵防禁其出沒¶
　重則兵之如是足矣不必求諸化之外也土酋在上¶
　世止責其悍衛藉其兵力故田無畝而聽其自輸糧¶
　為額今在左江者頗輸租而在右江者漸積逋負故¶
　督責宜加焉其有怙强而奪民田或受民詭託以滋¶
<pb:KR3k0050_WYG_040-66b>¶
　隠避第按籍而清之重則罪及其酋必不能捍吾法¶
　矣¶
　　桂林名稱¶
　桂故荆屬本南楚之境為郡為國皆以始安名與秦¶
　所置桂林雖土壤相接然楚自楚越自越名稱户分¶
　著在前史不可營亂失自唐起如通典風土志諸書¶
　本唐人所撰畧不披圖按求故地遂一切曰桂秦與¶
　魏晉桂林郡縣幾淪滅矣所以失者葢因梁置桂州¶
<pb:KR3k0050_WYG_040-67a>¶
　刺史於始安刺史雖可假桂而置始安顧可循桂而¶
　并沒其稱耶¶
　¶
　¶
　¶
　¶
　¶
　¶
<pb:KR3k0050_WYG_040-67b>¶
　¶
　¶
　¶
　¶
　¶
　¶
　¶
　圖書編卷四十¶
