# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.611227
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷一百十
<pb:KR3k0050_WYG_110-1a>¶
欽定四庫全書¶
　圖書編卷一百十¶
　　　　　　　　　　　　　明　章潢　撰¶
　　䘮禮叙¶
　曾子曰吾聞諸夫子人未有自致者也必也親䘮乎¶
　子游曰䘮致乎哀而止葢父母鞠育之恩昊天㒺極¶
　而䘮之必哀夫固其所自致而不待勉强焉者此所¶
　以䘮與其易也寧戚况有其情必有其文而送終之¶
<pb:KR3k0050_WYG_110-1b>¶
　禮無所不用其至亦其情之所必至而三年之䘮不¶
　過稱情以立文耳但䘮禮之廢也久矣流俗之弊至¶
　有務觀美者侈宴饗儀文之華視其親之棺椁衣衾¶
　皆餘事也信浮屠者極齋薦布施之盛顧其身之衰¶
　麻哭踊若虚文也惑堪輿者恣其侵占攘禍之謀以¶
　致暴露不𦵏皆其心之所忍為矣斯人也是可忍也¶
　孰不可忍也甘於從俗而不從禮果盡無哀痛慘怛¶
　之情乎蔽於習俗故忍於䘮禮而莫之䆒心也昔人¶
<pb:KR3k0050_WYG_110-2a>¶
　有言曰凡䘮禮制為斬衰功緦之服者其文也不飲¶
　酒不食肉不内處者其實也中有其實而外飾之以¶
　文是為情文之稱徒服其服而無其實則與不服等¶
　耳噫吾今之人甚至居䘮之儀文且未備也曾謂有¶
　哀親之心者甘於流俗而莫之反也耶¶
　洪武五年詔定官民䘮禮禮部議襲衣飯含銘旌¶
　斂衣棺椁墻翣明器引披鐸羽旛功布方相桞車誌¶
　石碑碣塋墳石人獸望柱祭物公侯品官各有等差¶
<pb:KR3k0050_WYG_110-2b>¶
　六品以下無墻翣羽旛八品以下無方相七品以下¶
　無石獸庶人棺不得用硃紅明噐一事功布以白布¶
　三尺引柩桞車以衾覆棺誌石二片同品官¶
　　大明集禮㑹典¶
　品官䘮禮庶人䘮禮具如五年所定¶
<pb:KR3k0050_WYG_110-3a>¶
¶
<pb:KR3k0050_WYG_110-4a>¶
　　䘮禮¶
　初終扶遷居正寢(度病勢甚先設牀於正㕔扶/病者居牀東首以受生氣)戒内¶
　外(毋得諠譁驚/擾以待遺言)屬纊(置新綿於口鼻之/間以俟氣絶否)楔齒(以一筯/横口中)¶
　(使不合/可以含)復(侍者一人以死者上服嘗經衣者左執領/右執腰三呼於庭前或名或號乃卷衣覆)¶
　(尸上招魂而/求生之也)披髮徒跣　易服不食(諸子三日不食/期九月之䘮三)¶
　(不食五月三月/之䘮再不食)立䘮主(長子為主人無則次子或長/孫以奉饋奠父在父為主)¶
　主婦(謂亡者之妻或/主䘮者之妻)䕶䘮(以子弟知禮能幹者/為之凡䘮事皆禀之)司書¶
　司貨(司書主書冩司貨主稽財物出入以子弟/或使僕無力之家只立䕶䘮一人可也)治棺¶
<pb:KR3k0050_WYG_110-4b>¶
　(棺木油杉為上栢次之棺取周身毋令/髙大毋為虚簷為足内外皆用灰漆)訃告於親戚¶
　僚友(子姪以其/名發書)書式(云孤哀子某泣血稽顙拜某罪/深重不自殞滅禍延考妣不幸)¶
　(於今月某日以疾辭世/黍居姻末不敢以訃聞)設魂帛(尸前置衣架覆以素/幔前置校椅椅上置)¶
　(素褥褥上置遺衣服結白絹為魂帛上出其首旁出/耳下垂餘之兩足稍似人形使神帛有所依也椅前)¶
　(置桌子桌子上置香燭酒果侍/者朝夕設盥洗之具如平生)執友親厚之人哭¶
　襲　設幃及牀(幃以白布為之/遷尸於牀南首)乃沭浴(如北方不慣/沭浴有不㓗)¶
　(處以水布/而拭之)襲(以衾/覆之)設襲奠(以桌子置脯果以親戚知/禮者一人為祝盥手焚香)¶
　(斟酒為奠/不酧之)主人以下為位哭(夜則寢於尸傍藉藳枕/塊男女異室藳草也)¶
<pb:KR3k0050_WYG_110-5a>¶
　乃飯含(生人以匙抄米飯實於尸口之右并實一錢/文於左手中亦如之只實中一處亦得暑月)¶
　(恐生蟲不/實飯亦可)加幅巾(即今/唐巾)充耳(用白綿如棗核/大以塞兩耳)覆以枕¶
　衾　乃代哭(毎以一人相代/而哭不絶聲)¶
　小歛　設牀布絞(絞以布為之一幅而析其兩端為/三横者取足以周身相結縱者取)¶
　(足以掩首至足而結於身中將歛先布絞之横者三/於尸牀次布絞之縱者一於其上次布衾於絞之上)¶
　(次布小歛之/衣於衾之上)遷尸裹衾(叠衣以藉其首卷兩端以補/兩肩空處又卷衣夾其兩脛)¶
　(取其正方然後以餘衣掩尸左袵不紉絲屬極易生/蟲惟細布之衣為貴裹之以衾而未結以絞不掩其)¶
　(靣者以猶俟復生欲時見其/靣歛畢又以一衾覆之也)主人主婦憑尸哭擗(擗/以)¶
<pb:KR3k0050_WYG_110-5b>¶
　(手擊/胸也)袒衣括髮(袒露背近世惟去上衣/而已括以麻束髮也)逺遷尸牀於¶
　堂中乃奠(同襲/奠)主人以下再拜哭盡哀　不作佛事¶
　(今士大夫之家久革惟/愚民尚行宜一體禁革)¶
　大歛(將大歛去/結先結縱)　(歛之覆衾/次結横者)布絞於棺中(舉棺置堂/中布絞與)¶
　(小歛同各垂/衣於四外)舉尸納棺中(卷衣塞令充實毋得揺動/毋置珍玩啟盗賊心收衾)¶
　(令棺中/平滿)結絞(與小/歛同)主人主婦憑哭盡哀　加蓋下釘¶
　　覆柩以衣　設靈牀於柩東(牀帳席枕衣被/之屬皆如平生)乃設¶
　奠(如小歛/之儀)四拜讀祝(云惟年月日孤哀子孫某等/昭告於顯考某府君或顯妣)¶
<pb:KR3k0050_WYG_110-6a>¶
　(人孺人或祖考妣云云泣血而言曰釁積厥躬禍延/某親一疾遽嬰九原弗起兹焉歛棺千祀已矣嗚呼)¶
　(痛哉謹告/又哭四拜)立銘旌(以絳帛為之六品以下七尺士庶/五尺或三尺粉筆大書某官某公)¶
　(某號之柩妣則書某封某母某氏孺人或宜人安人/之柩無官則書處士某號某母某氏之柩置之於靈)¶
　(座之/右)主人以下各歸䘮次(中門之外擇樸陋之室為/男子䘮次寢苫枕塊不脫)¶
　(帶絰婦人居中門之内/不得輒至男子䘮次)成服(以大歛之眀日五/服之制具見家禮)朝奠¶
　(晨起主人以下各服其服入就位尊長坐哭卑者立/哭侍者設盥櫛之具於靈牀則少頃執事者設殽果)¶
　(湯飯隨宜祝盥手焚香酌/酒主人以下四拜哭盡哀)夕奠(亦如朝奠儀以後毎/日皆如此行之七七)¶
　(四十九日而止今俗每遇七日及百日設奠比朝夕/上食加盛主人以下四拜哭盡哀當從之朔望亦同)¶
<pb:KR3k0050_WYG_110-6b>¶
　(此之/禮)弔奠(弔謂弔慰生者弔奠謂奠祭亡者弔皆素/服奠用香燭酒果賻用錢帛弔者至具刺)¶
　(通名與禮物俱入䘮家燃燭布席哭以俟䕶䘮/迎賔至㕔事䕶䘮揖引賔至靈座之前哭盡哀)再拜¶
　　跪　上香　進酒　讀奠賻狀(䕶䘮止哭者祝跪/讀於賔之右讀畢)¶
　(賔主/皆哭)　興再拜(主人/亦拜)主人哭出　稽顙再拜(西向謝/之賔亦)¶
　(哭東向荅拜賔向弔主人曰不意某親某官奄棄榮/養無官則曰色養伏惟哀慕何以堪處主人對曰某)¶
　(罪逆深重禍延某親/伏䝉慰吊不勝哀感)又再拜　賔荅拜(又相向哭賔/慰主人曰修)¶
　(短有數痛毒奈何願/抑孝思俯從禮制)乃揖而出(主人哭而入䕶䘮送/至㕔事茶湯而退今)¶
　(人設酒饌/非禮也)聞䘮奔䘮(如聞新䘮哭荅使者又哭盡哀/問故易服遂行日行百里不以)¶
<pb:KR3k0050_WYG_110-7a>¶
　(夜行道中哀至則哭哭避市邑喧繁之處望其州/境縣境其城其鄉其家皆哭入門詣柩前哭拜被)¶
　(髪徒跣不食次日成服若未得行日為位不奠設一/椅子以代尸柩若䘮側無子孫則設奠如儀若既䘮)¶
　(則先之墓哭拜望墓哭未成服者變服於墓歸家詣/靈座前哭拜齊衰以下聞䘮為位而哭成服如前)¶
　作神主(作主用栗木趺方四寸髙一尺二寸身博三/寸身趺背厚一寸二分剡上五分為圎首寸)¶
　(之下勒前頷而判之一居前二居後四分後八分䧟/中長六寸濶一寸深四分䧟中書云故某公某官諱)¶
　(某字某第幾神主合之置於趺身出趺身上一尺八/分共趺共髙一尺二寸竅其傍以通中粉塗其前書)¶
　(云顯考某官封諡府君神主無官稱處士某公旁題/主祀之名曰孝子某奉祀尺用今之匠人尺庶人無)¶
　(力者以木作牌/位代之亦可)刻誌石(用石二片其上為葢刻云某/官某公之墓無官則書其字)¶
<pb:KR3k0050_WYG_110-7b>¶
　(曰處士某甫之墓其一為底刻云某官某公諱某字/某某州某縣人考諱某官母某氏某封某年月日生)¶
　(叙歴官遷次某年月日終某年月日䘮𦵏於某鄉某/處娶於某氏某之女子某某官女某適某官某婦人)¶
　(夫在則葢云某官姓名某封某氏之墓無封則曰妻/夫亡則云某官某公某封某氏夫無官則云夫某君)¶
　(甫某氏其底叙年月於適某氏因夫子致封號無則/否𦵏之日以二石字靣相向用鐵束束之埋於壙前)¶
　(近地靣三/四尺間)造明器(刻木為車馬僕從侍女各執奉養/之物象平生而小五品六品三十)¶
　(事七品八品二十事非朝官十五/事今人以紙人紙馬代之亦可)大轝(今縳木為之/甚便若路逺)¶
　(仍依家禮/製之更好)翣(以木為之如扇而方兩角髙廣二尺髙/二尺四寸柄長五尺畫黼黻狀四旁皆)¶
　(畫雲氣紫色柩行/執於兩旁夾之)¶
<pb:KR3k0050_WYG_110-8a>¶
　𦵏(前期擇地之土厚水深雖使他日不為城郭溝池/道路不為貴勢所奪耕犁所及又須避村落逺井)¶
　(窰即/美地)擇日開塋域祠后土(設香案於壙左設酒果盞/注脯醢盥盆帨巾請親朋)¶
　(一人吉/冠素服)就位(立神位/前北向)㕘神　鞠躬再拜興盥洗　詣¶
　香案前　三獻酒(俱酹於/神位前)讀祝文(曰維某年嵗月朔/甲子某官姓名敢)¶
　(昭告於后土之神庶民改曰土地今為某官姓名營/建宅兆神其保佑俾享兹土謹以清酌醢脯祗薦於)¶
　(神尚/饗)俯伏興復位　辭神　鞠躬再拜平身　焚祝¶
　文　禮畢　遂穿壙(古者惟天子得穿隧道其餘皆/直下為壙而懸棺以窆今宜遵)¶
　(之/)作灰隔(先布炭末於壙㡳厚二三寸築實然後布/石灰三分細沙黄土各一分挫勻者於其)¶
<pb:KR3k0050_WYG_110-8b>¶
　(上築實厚二三尺用薄板為灰隔墻高於棺四寸許/置於灰上乃於四旁旋下四物亦以薄板隔之炭末)¶
　(居外三物居内如底之厚而築之及墻之平而止築/之既實則旋抽其板近上復下炭灰等炭禦樹根又)¶
　(避水蟻石灰得沙而實得土而黏嵗久結為金石盗/賊不能近也又有不用木作隔只以三合土上下四)¶
　(傍築厚尺許尤佳此比磚基甚省/且永久可以不壞行之則無疑)製功布(以白布三/尺繫之竿)¶
　(上祝御轝執此/以指麾役者)備方相(狂夫為之冠服如道士執戈/揚盾四品以上四目為方相)¶
　(以下兩目/為魌頭)告遷柩(發引前一日因朝奠設饌祝斟訖/跪曰今以吉辰遷柩敢告主人以)¶
　(下哭盡/哀再拜)奉柩朝於祖(古禮奉柩置祠堂前席上北首/主人以下哭從今只告於祠堂)¶
　(可/也)遂遷柩於㕔事(南首主人以/下就位坐哭)乃代哭　親賔致奠¶
<pb:KR3k0050_WYG_110-9a>¶
　賵　日晡設祖奠(祝告曰永遷之禮靈神不留今奉/柩車式遵祖道餘如朝奠之儀)¶
　陳器(厥明陳器方相在前次明器次銘旌次靈車以/奉魂帛香火次功布次大轝轝傍使人執翣)¶
　遷柩就轝(祝跪告曰今遷柩就轝敢告主人以下/哭降視載載畢遷靈座於柩前南向)設¶
　遣奠(饌如朝奠祝跪告曰昭告某尊靈前泣血而言/曰痛惟某親奄棄眷親兹奉靈柩安厝某處之)¶
　(原載陳遣奠永訣終天輀車載/道勿驚勿怖謹告孝子拜哭)祝奉魂帛升車焚香¶
　(别以箱盛/主置帛後)發引(柩行方相等前導主人以下男女以/序哭歩從婦人以白幕夾障之親賔)¶
　(設奠於道&KR0008;若墓逺則毎舍設靈座於柩前朝夕哭/奠時食上時食夜則主人兄弟皆宿柩傍親戚共守)¶
　(衛之未至執事者先設靈幄次親賔幄次婦人幄方/相至以戈擊壙四隅靈車至設奠柩至主人男女各)¶
<pb:KR3k0050_WYG_110-9b>¶
　(就位哭賔客/相辭而歸)乃窆(灰隔上横加厚板三物拌勻居下/炭末居上各拌倍於底以水灑而)¶
　(築之乃漸實以土毎半尺許/輕手築之勿令震動柩中)祠后土於墓左(儀同開/塋域但)¶
　(祝文改營建宅兆云窆兹幽/宅俾享兹土云俾無後艱)藏明器等(俟實土及半/旁穿便房貯)¶
　(之以板/塞其門)下誌石(壙前先布磚一重置石其/上又磚四圍之而覆其上)題主(設桌/子於)¶
　(靈座東南西向置筆硯/墨對桌置盥盆帨巾)孝子就位(主盥盆前/北向立)出主(祝/盥)¶
　(手舉主卧/置桌上)請題主者(題主人以善書者為之今以鄉/士大夫代之塋東南隅西向立)¶
　(孝子詣於/其前東向)鞠躬四拜平身(尊者不荅平/等人荅兩拜)詣盥洗所(孝/子)¶
　(隨其/後)酌水　進巾　詣題主位(西向/立)揖平身(孝子北/向上)¶
<pb:KR3k0050_WYG_110-10a>¶
　題主(先題䧟中次題粉靣題畢祝奉置靈/座今皆先冩定只臨時加點亦可)揖平身復¶
　位孝子詣靈座前　鞠躬四拜平身　焚香　奠酒¶
　　跪　讀祝文(云形歸窀穸神返室堂神主既成伏/惟尊靈舍舊從新是憑是依謹告)¶
　俯伏興復位　四拜　哭盡哀　興平身　謝題主¶
　者(儀同/前)祝奉神主升車(魂帛箱在後執事/者徹靈座遂行)反哭(主人/以下)¶
　(奉靈車哭從囘宅留子/弟一人監視實土成墳)¶
　虞祭(古人既𦵏而反虞虞猶安也魄歸於土而魂氣/則無所不之故徬徨三祭以安之也𦵏之日日)¶
　(中而虞或墓逺則/但不出是日可也)執事者先期陳器具饌　主人奉¶
<pb:KR3k0050_WYG_110-10b>¶
　車入門出主奉安於座　主人以下各就位哭　降¶
　神　盥洗　詣靈座前　焚香　跪　酌酒(一人執/酒注西)¶
　(向跪主人跪受一人受奉盤盞東向跪主人酌/酒於盞以注授執事者左手取盤右手執盞)酹酒¶
　(盡傾地上以/盞授執事者)俯伏興平身　復位　㕘神　鞠躬四¶
　拜平身¶
　初獻　詣酒罇所(主人執注北向立一人/取盤盞立於主人之左)酌酒(主人/酌酒)¶
　(反注於/卓上)詣靈座前(北向/立)跪(執事者跪進盤/盞主人受盞)獻酒(執事/者受)¶
　(盞置於/靈座前)讀祝文(云痛惟尊靈奄忽捐棄今以某日之/吉安厝某所敬奉神主歸於靈筵用)¶
<pb:KR3k0050_WYG_110-11a>¶
　(陳虞祭薦兹哀悃靈其/永安以歆祭禮尚饗)俯伏興平身復位　亞獻(同/初)¶
　(獻諸弟主之/但不讀祀)終獻(同亞獻諸弟/或長子主之)主人以下哭(盡哀/乃止)辭¶
　神　鞠躬四拜興平身　焚祝文　禮畢　埋魂帛¶
　(於屏處/㓗也)罷朝夕奠(朝夕哭哀/至哭如初)再虞(遇乙丁己辛癸為/柔日再虞儀同初)¶
　(虞但祝詞改云日月不居奄及再虞夙夜悲思不遑/寧處敬陳薄奠薦此哀忱靈其永安以歆祭祀尚饗)¶
　三虞(遇甲丙戊庚壬為剛日三虞/儀同再虞但祝詞改云三虞)¶
　卒哭(三虞後遇剛日卒哭儀同虞祭但讀祝於主人/之左東向改三虞為卒哭哀薦成事下云來日)¶
　(躋附於祖考某官府君尚饗/自是朝夕之間哀至不哭)¶
<pb:KR3k0050_WYG_110-11b>¶
　祔(卒哭之明/日而祔)質明陳器具饌於祠堂奉新主入¶
　祠堂(主人以下皆詣靈座前舉哀哀止跪告神主升/祔祖廟乃奉新主詣祠堂主人以下哭從及門)¶
　(哀止奉神主升座主人以下序立㕘神降神/辭神儀俱同前但獻酒舊主新主各獻一爵)讀祝文¶
　(云維某年月日敢昭告於髙曽祖考某府君髙曾祖/妣某氏暨顯考某府君或顯妣某氏罪逆深重禍延)¶
　(先考或先妣未即殞滅勉襄大事謹以是日恭奉/神主升祔祖廟敬陳清酌庶羞伏伸祭告尚饗)¶
　小祥(期而小祥不計閏凡十二月止用初忌日前期/一日主人以下沭浴陳器具饌設次陳練服男)¶
　(子以練服為冠去首巾負版辟領衰服人去腰絰應/服期者改吉服質明出主主人以下入哭乃出就次)¶
　(易服復入哭祝止之降神餘同之卒/哭之儀但祝版改云小祥薦此常事)¶
<pb:KR3k0050_WYG_110-12a>¶
　大祥(再期而大祥至此不計閏二十五月亦止用第/二忌日儀同小祥但陳禫服改祝版曰大祥常)¶
　(事曰祥事祭畢祝奉神主入於祠堂主人以下哭從/至祠堂前哭止徹靈座㫁杖奉遷主埋於墓側始飲)¶
　(酒食肉而復寢告祔遷祝文曰年月日孝𤣥孫某敢/昭告於五世祖考某府君祖妣某氏古人制禮祀止)¶
　(四世心雖無窮分則有限神主當祧不勝感/愴謹以清酌庶羞用伸祭告尚饗祭畢埋主)¶
　禫(禫者澹也澹澹然平安之意也大祥之後間一月/而禫至此不計閏凡二十七月卜日質明主人以)¶
　(下詣祠堂奉主櫝置於靈座故處主人以下皆哭盡/哀儀同大祥但祝版改云禫祭祥事辭神哭盡哀送)¶
　(神主至祠/堂不哭)¶
　　聞䘮奔䘮¶
<pb:KR3k0050_WYG_110-12b>¶
　始聞親䘮哭(親謂/父母)易服遂行道中哀至則哭(哭避市/邑喧譁)¶
　(之/處)望其州境其縣境其城其家皆哭入門詣柩前再¶
　拜再變服就位哭(初變服如初䘮又/變服如大小歛)後四日成服(與/家)¶
　(人相弔賔至/拜之如初)若未得行則為位不奠(居䘮次無子孫/則此處設位如)¶
　(儀/)變服(亦以聞後/之第四日)在道至家皆如上儀(若䘮無子孫/則在道朝夕)¶
　(為位設奠至家但不/變服相吊拜賔如儀)若既𦵏則先之墓拜哭(之墓者望/墓哭至墓)¶
　(哭拜如在家之儀未成服者變服於墓歸家詣靈座前/哭拜至第四日成服如儀已成服者亦然但不變服)¶
　齊衰以下聞䘮為位而哭(尊長於正堂卑㓜於别室/司馬温公曰今日皆擇日)¶
<pb:KR3k0050_WYG_110-13a>¶
　(舉哀凡悲哀之至在初聞䘮即當哭之何暇擇日在/法人有不得於州縣公廨舉哀之文則在官者當哭)¶
　(於僧舍其他皆/哭於夲家可也)若奔䘮則至家成服(奔䘮者釋去華/服就行齊衰望)¶
　(鄉而哭大功望門而哭小功以下皆至門而/哭入門詣柩前再拜成服就位哭弔皆如儀)若不奔¶
　䘮則四日成服(不奔䘮者三日中朝夕為位㑹哭四/日之朝成服亦如之大功以下始聞)¶
　(䘮為位㑹哭四日成服亦如之皆毎月朔為位㑹哭/月朔既滿次月之朔乃為位㑹哭而除之其間哀至)¶
　(則哭/可也)¶
　吊　奠　賵　凡弔皆素服(朱子謂𤣥冠以弔/者與孔子相反)奠用¶
　香茶燭酒果(有狀或用食/物即别為文)賵用錢帛(有狀惟親友/分厚者有之)具¶
<pb:KR3k0050_WYG_110-13b>¶
　刺通名(賔主皆有官則具門狀否則名紙題/其隂靣先使人通之與禮物俱入)入哭奠¶
　訖乃吊而退(既通名䘮家炷火燃燭布席皆哭以俟/䕶䘮出迎賔賔入哭盡哀再拜焚香跪)¶
　(酹茶酒祝跪讀祭文奠賵狀畢興主/賔皆哭盡哀各拜興慰問畢揖而退)¶
　按凡弔皆素服奠用香茶燭酒果賵用錢帛皆有狀¶
　先通名䘮家焚香燃燭布席皆哭以俟䕶䘮出迎賔¶
　入至靈座前哭盡哀再拜焚香跪酹茶酒俯伏興䕶¶
　䘮止哭止哭者祝跪讀祭文奠賵狀於賔右畢興主¶
　賔皆哭盡哀再拜主人哭出靈幃西向再拜賔亦哭¶
<pb:KR3k0050_WYG_110-14a>¶
　東向答拜興慰問畢乃揖出主人哭而入䕶䘮送賔¶
　至㕔事茶湯而退薄俗有設酒食待賔者非禮宜痛¶
　禁之¶
　　疾病醫禱¶
　按伊川先生曰病卧於牀委之庸醫比之不慈不孝¶
　事親者亦不可不知醫¶
　　遷居正寢¶
　按温公曰近世孫宣公臨薨遷於外寢葢君子謹終¶
<pb:KR3k0050_WYG_110-14b>¶
　不得不爾¶
　　父在母䘮¶
　按父在父為主父在子無主䘮之禮楊氏謂子為母¶
　䘮恩重服重父在母䘮長子主奉饋奠至於朔奠虞¶
　卒哭祭則父自主之凡妻之䘮夫自主也¶
　　兄弟妻䘮¶
　按父没兄弟同居各自主其妻子之䘮¶
　　子孫妻子之䘮¶
<pb:KR3k0050_WYG_110-15a>¶
　按父在而子孫有妻子之䘮祖父主之統於尊也䘮¶
　大記曰子孫執䘮祖父拜賔¶
　　妾䘮¶
　按雜記曰自祔至於練祥皆使其子主之其殯祭不¶
　於正室¶
　　妻黨不主䘮¶
　按本註姑姊妹夫死其黨無人妻黨雖親勿主當隣¶
　里主之¶
<pb:KR3k0050_WYG_110-15b>¶
　　居䘮有疾¶
　按小學曰若有疾暫須飲食疾止亦當復初又曰久¶
　而羸憊恐成疾者可以肉汁及脯醢或肉少許助其¶
　滋味¶
　　乃飯含¶
　或問飯含之義曰檀弓云不忍其口之虚故用此美潔¶
　之物以實之今俗以珠銀之屑置其口其遺意與¶
　　立銘旌¶
<pb:KR3k0050_WYG_110-16a>¶
　或問銘旌之義如何曰記云以死者不可别故以其¶
　旗識之¶
　　不作佛事¶
　司馬公曰世俗信浮屠誑誘於始死及七七日百日¶
　朞年再朞餘䘮飯僧設道塲或作水陸大會修經造¶
　像脩建塔廟云為此者滅弭大罪惡必生天堂受種¶
　種快樂不為者必入地獄剉燒舂磨受無邊波吒之¶
　苦殊不知人生含氣血知痛痒或剪爪剃髮從而燒¶
<pb:KR3k0050_WYG_110-16b>¶
　斫之已不知苦况於死者形神相離形則入於黄壤¶
　朽腐消滅與木石等神則飄若風火不知何之借使¶
　剉燒舂磨豈復知之且浮屠所謂天堂地獄者計亦¶
　以勸善而懲惡也茍不以至公行之雖鬼可得而治¶
　乎是以唐廬州刺史李丹與妹書曰天堂無則已有¶
　則君子登地獄無則已有則小人入世人親死而禱¶
　浮屠是不以其親為君子而為積惡有罪之小人也¶
　何待其親之不厚哉就使其親實積惡有罪豈賂浮¶
<pb:KR3k0050_WYG_110-17a>¶
　屠所能免乎此則中智所共知而舉世滔滔奉信之¶
　何其易惑而難曉也甚者至有傾家破産然後已與¶
　其如此曷若早賣田營墓而𦵏之乎彼天堂地獄若¶
　果有之當與天地俱生自佛法未入中國之前人死¶
　而復生者亦有之矣何故無一人誤入地獄見閻羅¶
　等十王者耶不學者固不足言讀書知古者亦可以¶
　少悟矣¶
　　髙氏襲斂禮¶
<pb:KR3k0050_WYG_110-17b>¶
　按士襲衣三稱既襲有冐小斂士衣十九稱有布絞¶
　大斂士衣三十稱大夫五十稱君百稱有布絞布衾¶
　衣衾惟欲厚¶
　　温公襲斂禮¶
　按襲衣一稱大小斂據死者所有之衣但襲無冐小¶
　斂用布絞大斂無絞紟(紟單/被也)¶
　或問二家孰優曰髙氏復曰家禮何以用温公曰朱¶
　子後遺命治䘮則用髙氏曰用衣多貧者能辦乎曰¶
<pb:KR3k0050_WYG_110-18a>¶
　註云古士䘮有禭親者禭朋友君使人禭(贈衣/曰禭)故襲¶
　斂衣多當温公時世俗亦只有襲而無大小斂故禮¶
　亦從而廢矣亦有絞冐不施以入棺為小斂葢棺為¶
　大斂者與今時俗無以異也為今之計當如附註之¶
　説悉從髙氏雖善誠非貧者能辦有如温公所慮者¶
　但當量其力之所及可也又問斂用許多衣為何曰¶
　温公謂保其肌體也雜記謂人死斯惡之矣聖人不¶
　忍言但使厚其衣衾以朽肉而形體深秘可以使人¶
<pb:KR3k0050_WYG_110-18b>¶
　之弗惡又問用絞束縳為何曰髙氏謂斂衣為主斂¶
　衣既多非束縳則不能堅實¶
　　代哭¶
　按䘮大記云為其不食疲倦大夫以上使官屬相代¶
　士則親疎之屬與家人自相代也¶
　　弔哭不同¶
　按廣記曰凡弔謂弔生者哭謂哭死者與生者死者¶
　皆識則既弔且哭但識死者不識生者則哭而不弔¶
<pb:KR3k0050_WYG_110-19a>¶
　但識生者則弔而不哭¶
　　三不弔¶
　按檀弓曰死而不弔者三(有三/事)畏(本註謂戰陣無勇/及自經溝瀆者)¶
　壓(謂死於巖/墻之下者)溺(謂死於/水中者)凡不得正命而死者皆不弔¶
　或能殺身成仁者又不可不弔也¶
　　賔主弔見禮¶
　按楊氏曰弔禮主人拜賔賔不荅拜此何義也葢弔¶
　賔來有哭拜或奠禮主人拜賔以謝之此賔所以不¶
<pb:KR3k0050_WYG_110-19b>¶
　荅拜也書儀家禮從俗有賔答拜之文亦是主人拜¶
　賔賔不敢當乃荅拜今世俗弔賔來見几筵哭拜主¶
　人亦拜謂代亡者答拜非禮也既而賔弔主人又相¶
　與交拜亦非禮也¶
　或問世俗代亡者答拜承習久矣今欲據禮不答拜¶
　世俗反謂失禮當如何曰家禮稱主人拜賔謝禮賔¶
　不敢當乃荅拜然則弔賔拜几筵主人亦安敢立視¶
　而不省乎大抵主人謝賔賔拜几筵世俗荅拜久矣¶
<pb:KR3k0050_WYG_110-20a>¶
　未能猝變也若賔卑於亡者可不荅拜若尊於亡者¶
　或執友仍從俗荅拜亦無奈也若賔弔主人相與交¶
　拜則㫁然不可矣¶
　　治𦵏¶
　按司馬温公曰天子七月諸侯五月大夫三月士踰¶
　月而𦵏五服年月敕王公以下皆三月而葬¶
　孝子之心慮患深逺淺則恐易暴露抇則濕潤速朽¶
　故必求土厚水深之地而𦵏之所以不可不擇也¶
<pb:KR3k0050_WYG_110-20b>¶
　程子曰卜其宅兆卜其地之美惡也非隂陽家所謂¶
　禍福也地之美則神靈安其子孫盛若培擁其根而¶
　枝葉茂理固然矣地之惡者則反是然則何謂地之¶
　美者土色光潤草木茂盛乃其驗也父祖子孫同氣¶
　彼安則此安彼危則此危亦其理也而拘忌者惑以¶
　擇地之方位安日之吉凶不亦泥乎甚者不以奉先¶
　為計而専以利後為計况非孝子安厝之用心也¶
　　造明器¶
<pb:KR3k0050_WYG_110-21a>¶
　或問明器之義曰檀弓註云謂以禮送死者以死者¶
　之禮待之是無愛親之心為不仁不可行也以生者之¶
　禮待之是無燭理之明為不智亦不可行也故備物¶
　而不可用也其謂之明器者葢以神明之道待之也¶
　　方相¶
　按軒轅本紀云帝周遊時元妃螺祖死於道因置方¶
　相亦曰防䘮葢始於此¶
　周禮方相氏蒙熊皮黄金四目𤣥裳朱衣執戈揚盾¶
<pb:KR3k0050_WYG_110-21b>¶
　大䘮先柩及墓入壙以戈擊四隅毆方良¶
　又風俗酉陽雜爼其説大同小異¶
　　題主¶
　或問無官者則書處士秀才而可書府君否曰按祠¶
　堂章有事則告條下註云有官者皆封諡無官者則¶
　以生時行第稱號加於府君之上是則庶民皆可稱¶
　其先為府君也又問今人又於神主䧟中兩旁增書¶
　生於何年月日卒於何年月日享年幾嵗𦵏某處如¶
<pb:KR3k0050_WYG_110-22a>¶
　何曰亦自詳備宜從之也¶
　　旁註¶
　按本註問夫在妻之神主宜書何人奉祀朱子曰旁¶
　註施於所尊以下則不必書也¶
　或問本註其下左旁題奉祀之名近見他書反以上¶
　右為下左者當何從曰凡言右皆是上文言左皆是¶
　下文詳觀大學右傳十章與别為序次於左則左為¶
　下文不待辨説自明矣曰據子之言左誠為下文矣¶
<pb:KR3k0050_WYG_110-22b>¶
　然則祠堂逓列神主以西為上如子所言豈不奉祀¶
　之名反在西而居上祖宗之名反在東而居下乎曰¶
　西上之制起於漢明帝漢之前論昭穆無此也葢旁¶
　題乃為宗子承家主祭而設初不以所書前後較尊¶
　卑也即如彼以上文為上而今陽道皆尚左凡臣子¶
　上書於君親皆具名於前亦豈嫌其名而為僭乎¶
　　碑¶
　按温公曰古人有大勲徳勒名鍾鼎蔵之宗廟其葬¶
<pb:KR3k0050_WYG_110-23a>¶
　則有豐碑以下棺耳(豐碑大木為之乃下棺/之具也其說詳見檀弓)¶
　　石碑起於秦漢¶
　按秦漢以來始命文士褒贊功徳刻之於石亦謂之碑¶
　　銘誌起於南朝¶
　按世降南朝復有銘誌埋之墓中¶
　或問今士民之家皆有碑誌可乎曰温公謂人果賢¶
　耶則衆所稱頌豈待碑誌始為人知若果不然雖以¶
　巧言强加采飾徒取議誚其誰肯信今既欲為銘誌¶
<pb:KR3k0050_WYG_110-23b>¶
　但可直述鄉里世家生死年月男女子孫終始而已¶
　不在多言也¶
　　遷𦵏附¶
　按韓文曰山崩水湧毁其墓則改塟或遊或仕千里¶
　之外子㓜妻穉不能自還因𦵏其地則改葬其服則¶
　子為父母妻為夫服緦麻三月而除餘親無服¶
　　虞祭¶
　𦵏之日日中而虞或墓逺但不出是日可也若去家¶
<pb:KR3k0050_WYG_110-24a>¶
　經宿以上則初虞於所館行之　鄭氏曰骨肉歸於¶
　土魂氣則無所不之孝子為防隍三祭以安之　朱¶
　子曰未塟時奠而不祭但酌酒陳饌再拜虞始用祭¶
　禮卒哭謂之吉祭¶
　或問祭何謂之虞曰劉氏璋云既𦵏虞祭其神氣之¶
　返於是祭以安之且為木主以憑依焉故謂虞主又¶
　按傳註天子九虞以九日為節諸侯七虞以七日為¶
　節大夫五虞士三虞春秋末世大夫僭用諸侯之禮¶
<pb:KR3k0050_WYG_110-24b>¶
　後世遂以人死之後每七日必供佛飯僧言當見¶
　地府某王吁古人七虞之説乃如此哉後世妄誕不¶
　足信也¶
　　居䘮雜儀¶
　檀弓曰始死充充如有窮既殯瞿瞿如有求而弗得¶
　既𦵏皇皇如有望而弗至練而慨然祥而廓然顔丁¶
　善居䘮始死皇皇如有求而弗得及殯望望焉如有¶
　從而弗及既𦵏慨然如不及其反而息雜記孔子曰¶
<pb:KR3k0050_WYG_110-25a>¶
　少連大連善居䘮三日不怠三月不懈期悲哀三年¶
　憂䘮服四制曰仁者可以觀其愛焉知者可以觀其¶
　理焉强者可以觀其志焉禮以治之義以正之孝子¶
　悌弟貞婦皆可得而察焉曲禮曰居䘮未塟讀䘮禮¶
　既䘮讀祭禮䘮復常讀樂章檀弓曰大功廢業或曰¶
　大功誦可也(今居䘮但勿/讀樂章可也)雜記三年之䘮言而不語¶
　對而不問(言言已事也/為人説為語)䘮大記父母之䘮非䘮事不¶
　言既葬與人立君言王事不言國事大夫士言公事¶
<pb:KR3k0050_WYG_110-25b>¶
　不言家事檀弓髙子臯執親之䘮未嘗見齒(言笑/之㣲)雜¶
　記疏衰之䘮既䘮人請見之則見不請見人小功請¶
　見人可也又凡䘮小功以上非虞祔練祥無沐浴曲¶
　禮頭有瘡則沐身有痬則浴䘮服四制百官備百物¶
　具不言而事行者扶而起言而後事行者杖而起身¶
　自執事而後行者靣垢而已凡此皆古禮今之賢孝¶
　君子必有能盡之者自餘相時量力而行之可也¶
　記曰有殯聞逺兄弟之䘮雖緦必徃非兄弟雖隣不¶
<pb:KR3k0050_WYG_110-26a>¶
　徃齊衰不以弔䘮容纍纍色容顛顛視容瞿瞿梅梅¶
　言容繭繭¶
　凡異居始聞兄弟之䘮唯以哭對可也¶
　三年之䘮言而不語對而不問廬堊之中不與人坐¶
　焉在堊室之中非時見乎母也不入中門䘮者不遺¶
　人人遺之雖酒肉受也彼父昆弟以下既卒哭遺人¶
　可也父母之䘮非䘮事不言有服人召之食不徃大功¶
　以下既𦵏適人人食之其黨也食之非其黨勿食也¶
<pb:KR3k0050_WYG_110-26b>¶
　疏衰之䘮旣𦵏人請見之則見不請見人小功請見人¶
　可也大功不以執摯婦人非三年之䘮不踰封而弔¶
　百官備百物具不言而事行者扶而起言而後事行¶
　者杖而起身自執事而後行者靣垢而已秃者不免¶
　傴者不袒跛者不踊非不悲也身有錮疾不可以備¶
　禮也¶
　曲禮曰居䘮之禮頭有創則沐身有痬則浴有疾則¶
　飲酒食肉疾止復初不勝䘮乃比於不慈不孝五十¶
<pb:KR3k0050_WYG_110-27a>¶
　不致毁六十不毁七十唯衰麻在身飲酒食肉處於¶
　内¶
　子貢問䘮子曰敬為上哀次之瘠為下顔色稱其情¶
　戚容稱其服¶
　　士䘮禮考¶
　儀禮曰死於適室憮用斂衾屬纊以俟絶氣男子不¶
　絶於婦人之手婦人不絶於男子之手乃行禱於五¶
　祀乃卒主人啼兄弟哭　孔子曰哭不偯　曾申問¶
<pb:KR3k0050_WYG_110-27b>¶
　於曽子曰哭父母有常聲乎曰中路嬰兒失其母焉¶
　何常聲之有¶
　復者一人以爵弁服簪裳於衣左何之扱領於帶升¶
　自前東榮中屋北靣招以衣曰臯某復男子稱名婦¶
　人稱字受用篋升自阼階以衣尺(夫復者求其反而/生也西州尚有此)¶
　(俗今多不行/姑録以備之)¶
　楔齒用角柶綴足用燕几(如赴賔如哭位皆古禮/也今多不行姑録以備)¶
　(之/)¶
<pb:KR3k0050_WYG_110-28a>¶
　主人以下易服不食為位而哭袒而括髮哭不絶聲¶
　記曰男子免婦人髽¶
　親者禭不將命以即陳(夫禭者贈衣以衣尸也/今亦不行姑録以備之)¶
　為銘各以其物(夫銘明旌也以死者為不可别/故以其旗識之愛之斯録之矣)¶
　掘坎為垼一沭浴一飯含一襲設明衣裳(南方僅有/行者而北)¶
　(方之禮大略不同各從宜無/害詳具於冊姑録以備之)¶
　小斂衣十有九稱大斂衣凡三十稱紟不在算不必¶
　盡用(夫始死有襲明日有小斂又明日有大斂束以/絞衿韜以衾冐皆所以保其肌體也今多忽而)¶
<pb:KR3k0050_WYG_110-28b>¶
　(不用雖貧不能辦量其力而為大斂可也記曰凡/祔於身者必誠必信勿之有悔焉耳矣可盡廢乎)¶
　始死奠奠於尸東小斂奠饌於東堂下大斂奠設¶
　於奥東西是後朝夕哭奠食時上食朔月殷奠有薦¶
　新如朔奠(記曰居䘮未塟讀䘮禮故有奠而無祭今/人多於䘮間用祭不知何所取義且用樂)¶
　(以饗神酒肉以讌客乃曰文公家祭不考文公之祭/為虞祭也且士大夫家猶踵訛行之而况於閭閻市)¶
　(井/乎)¶
　三日而殯設熬傍一筐乃塗踊無算卒塗祝取銘置¶
　於肂主人復位踊襲既殯主人設髦(夫塗殯所以備/不虞古人廬於)¶
<pb:KR3k0050_WYG_110-29a>¶
　(中門外宮門不闢今鮮用塗如孝子寢於殯宫期塟/不逺雖不塗可也若廬於中門外𦵏期稍逺者不可)¶
　(以不/塗)¶
　主人揖就次居倚廬寢苫枕塊不說絰帶哭晝夜¶
　無時非䘮事不言歠粥朝一溢米夕一溢米不食菜¶
　果¶
　親始死雞斯徒跣扱上袵交手哭惻怛之心痛疾之¶
　意傷腎乾肝焦肺水漿不入口三日不舉火故鄉里¶
　為之糜粥以飲食之夫悲哀在中故形變於外也痛¶
<pb:KR3k0050_WYG_110-29b>¶
　疾在心故口不甘味身不安美也¶
　申之父曰哭泣之齊斬之情饘粥之食自天子逹記¶
　曰䘮食雖惡必充饑饑而廢事非禮也飽而忘哀亦¶
　非禮也視不明聴不聰行不正不知哀君子病之(嗚/呼)¶
　(此天理人心哀心真切有不/容以偽為者禮特其疏節耳)¶
　三日成服記曰死與徃日謂死之第四日也三日絞¶
　垂冠六升外縪纓條屬厭衰三升履外納杖下本竹¶
　桐一也父用苴杖苴杖竹也毋用削杖削杖桐也¶
<pb:KR3k0050_WYG_110-30a>¶
　朝夕哭不避子卯¶
　三月而𦵏筮宅冢人營之筮者與主人占之曰從主¶
　人絰哭不踊若不從筮如初儀　既井椁反位哭不¶
　踊婦人哭於堂明器獻材於殯門外如哭椁¶
　卜日而𦵏占曰某日從授卜人龜告於異爵者使人¶
　告於衆賔若不從卜擇如初儀(宅兆必筮塟日以卜/聴以質諸鬼神次吉)¶
　(凶而定猶豫必慎必重凡為死者慮耳顧世之人拘/於風水美惡隂陽禁忌至暴露棺柩歴嵗時而不塟)¶
　(忘父母而求庇䕃子孫甚有侵損/他人而自求福利者不亦謬乎)¶
<pb:KR3k0050_WYG_110-30b>¶
　既夕哭請啟期告於賔(既夕塟之前一夕也此謂塗/殯者啟肂未塗者但因奠以)¶
　(期告/可也)¶
　奉柩朝祖(奉柩朝祖禮亦甚詳然柩既重大房室卑/隘者且不能周旋近人但奉魂帛朝祖亦)¶
　(權宜之/道也)¶
　家禮曰遂穿壙作灰隔(記曰凡附於棺者必誠必信/勿之有悔焉耳矣世人有薄)¶
　(棺椁而忽於壙中者乃竭力以作紙彩人馬/虚華無用之物徒以悅人耳目惑亦甚矣)¶
　家禮曰刻誌石(夫誌古本無之昉於南朝然亦但記/姓名識鄉里慮異日陵谷變遷或誤)¶
　(為人所動而此石先見庶有掩之者後人多為不情/溢美之言徒取譏誚復有立豐碑而妄頌功徳者亦)¶
<pb:KR3k0050_WYG_110-31a>¶
　(獨何哉嗚呼仁人孝子/必不以此誣其親也)¶
　載柩陳器(載柩陳器事亦甚詳然中有苞筲脯醢之/類入壙之時脯醢宜不必用記曰陳器之)¶
　(道多陳之而省納之可也/省陳之而盡納之可也)¶
　家禮曰日晡時設祖奠厥明遷柩就輿設遣奠祝奉¶
　帛升車焚香乃發引¶
　啇祝執功布以御柩執披主人袒乃行踊無算出宫¶
　踊襲柩至於壙斂服載之乃窆主人哭踊無算卒¶
　窆而歸不驅記曰其徃也如慕其反也如疑乃反哭¶
<pb:KR3k0050_WYG_110-31b>¶
　遂適殯宫皆如啓位拾踊三兄弟出主人拜送衆人¶
　出門哭止闔門主人揖衆主人乃就次猶朝夕哭不¶
　奠¶
　記曰成壙而歸不敢入處室居於倚廬哀親之在外¶
　也寢苫枕塊哀親之在土也故哭泣無時服勤三年¶
　思慕之心孝子之至也人情之實也¶
　三虞卒哭明日以其班祔記曰既反哭主人與有司¶
　視虞牲有司以几筵舍奠於墓左反日中而虞塟日¶
<pb:KR3k0050_WYG_110-32a>¶
　虞弗忍一日離也是日也以虞易奠卒哭曰成事是¶
　日也以吉祭易䘮祭明日祔於祖父家禮曰遇柔日¶
　再虞遇剛日三虞曲禮曰既塟讀祭禮(夫䘮以哀戚/為本故有奠)¶
　(而無祭至虞而後有祭漸用吉禮矣近世人多/於䘮間用祭至𦵏後遂不復舉行不亦悖乎)¶
　親賔賵奠&KR0608;贈凡將禮必請而後拜送兄弟賵奠可¶
　也所知則賵而不奠知死者贈知生者&KR0608;記曰弔於¶
　人是日不樂行弔之日不飲酒食肉焉曲禮曰臨䘮¶
　不笑望柩不歌鄰有䘮舂不相里有殯不巷歌適墓¶
<pb:KR3k0050_WYG_110-32b>¶
　不歌弔日不歌送䘮不由徑送䘮不避塗潦臨䘮則¶
　必有哀色詩曰凡民有䘮匍匐救之記曰無服之䘮¶
　内恕恐悲(夫見死而哀本出於惻怛之心其&KR0608;奠贈/賻乃弔慰矜恤之禮非可以強致而偽為)¶
　(也今人惇本情亡而浪為虚靡談笑歡謔了無戚容/甚有引滿呼白管絃燿煜孝子情奪於賔客方且周)¶
　(旋勸勞焉其不同於夷狄者㡬希記曰君子不奪人/之䘮亦不可奪䘮也風俗移易非士君子其誰與歸)¶
　○(稽諸禮經所載凡親賔賵奠賻贈曰主人拜於位/不踊主人拜賔坐委之至於𦵏後踵門謝未之前)¶
　(聞/也)¶
　(行之俗以為重親不思衰絰不可以入/市愛人以徳者必不以非禮而責人也)¶
<pb:KR3k0050_WYG_110-33a>¶
　期而小祥曰薦此常事¶
　家禮曰設次陳練服始食菜果記曰三年之䘮練不¶
　祥立不旅行恐忘哀也¶
　又期而大祥曰薦此祥事¶
　中月而禫是月也吉祭猶未配記曰䘮復常讀樂章¶
　記曰其恩厚者其服重故為父斬衰三年以恩制者¶
　也門内之治恩揜門外之治義斷恩資於事父以事¶
　君而敬同貴貴尊尊義之大者也故為君亦斬衰三¶
<pb:KR3k0050_WYG_110-33b>¶
　年以義制者也三日而食三月而沭期而練毀不㓕¶
　性不以死傷生也¶
　始死三日不怠三月不懈期悲哀三年憂恩之殺也¶
　聖人因殺以制節此䘮之所以三年賢者不得過不¶
　肖者不得不及此䘮之中庸也王者之所常行也¶
　禮斬衰之䘮唯而不對齊衰之䘮對而不言大功之¶
　䘮言而不議緦麻小功之䘮議而不及樂父母之䘮¶
　衰冠繩纓菅屨三日而食粥三月而沐期十三月而¶
<pb:KR3k0050_WYG_110-34a>¶
　練冠三年而祥比終兹三節者仁者可以觀其愛焉¶
　知者可以觀其理焉强者可以觀其志焉禮以治之¶
　義以正之孝子悌弟貞婦皆可得而察焉¶
　按記曰君子行禮不求變俗祭祀之禮居䘮之服哭¶
　泣之位皆如其國之故謹脩其法而審行之嗚呼事¶
　莫大於送死禮莫大於居䘮考諸士䘮禮所載皆縁¶
　人情而節文之奈何學士大夫忽焉而不講閭閻市¶
　井昧焉而不知至使送終之禮廢哀戚之情忘而人¶
<pb:KR3k0050_WYG_110-34b>¶
　道幾乎熄矣故曰䘮祭之禮廢則臣子之恩薄而倍¶
　死忘生者衆矣¶
<pb:KR3k0050_WYG_110-35a>¶
¶
<pb:KR3k0050_WYG_110-36a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_110-36b>¶
　　孝慈録¶
　斬衰三年　子為父母　庶子為所生母　子為繼¶
　母　子為慈母(母卒父命他/妾養己者)　子為養母(謂自㓜過/房與人)¶
　　女在室為父母　女嫁反在室為父母(謂已嫁被/出而歸在)¶
　(父母/家者)　嫡孫為祖父母承重及曾髙祖父母承重者¶
　同(父不在故嫡孫為祖承重服若父/祖俱亡而子孫為曾髙祖後者同)　為人後者為¶
　所後父母　人後者為所後祖父母承重　夫為人¶
　後則妻從服　婦為舅姑(即公/婆)　庶子之妻為夫之¶
<pb:KR3k0050_WYG_110-37a>¶
　所生母　妻妾為夫¶
　齊衰杖期　嫡子衆子為庶母(謂父/之妾)　嫡子衆子之¶
　妻為夫之庶母　為嫁母出母(即親生母因父卒改/嫁及父在母被所出)¶
　(者/)　父卒繼母改嫁而已從之者　夫為妻¶
　齊衰不杖期　父母為嫡長子及衆子　父母為女¶
　在室者(雖適人而無夫/與子者亦同)　繼母為長子及衆子　慈¶
　母為長子及衆子　孫為祖父母(女雖適/人不降)　為伯叔¶
　父母(即伯伯姆姆/叔叔嬸嬸)　妾為夫之長子及衆子為所生¶
<pb:KR3k0050_WYG_110-37b>¶
　子　為兄弟　為兄弟之子及兄弟之女在室者(即/姪)¶
　(男女/姪女)　為姑及姊妹在室者(雖適人而無/夫與子者同)　妾為嫡¶
　妻　嫁母出母為其子　女在室及雖適人而無夫¶
　與子者為其兄弟及兄弟之子(姊妹及姪/女在室者)　繼母改¶
　嫁為前夫之子從巳者　為繼父同居兩無大功之¶
　親者(謂繼父無子孫伯叔兄弟/已身亦無伯叔兄弟之類)　婦人為夫親兄弟¶
　之子　婦人為夫親兄弟之女在室者　女出嫁為¶
　父母　妾為其父母　為人後者為其父母(即本生/父母)¶
<pb:KR3k0050_WYG_110-38a>¶
　女適人為兄弟之為父後者　祖為嫡孫　　母為¶
　長子婦¶
　齊衰五月　為曾祖父母(女雖適/人不降)¶
　齊衰三月　為髙祖父母(女雖適/人不降)　為繼父先曾同¶
　居今不同者　為繼父雖同居而兩有大功以上親¶
　者　大功　為同堂兄弟及姊妹在室者　為姑及¶
　姊及兄弟之女出嫁者　父母為衆子婦　為女之¶
　出嫁者　祖為衆孫(女在/室同)　為兄弟之子之婦(即姪/婦)¶
<pb:KR3k0050_WYG_110-38b>¶
　婦人為夫之祖父母(即夫之/公㜑)　婦人為夫之伯叔父¶
　母(即夫之伯/姆叔嬸)　婦人為夫之兄弟之子婦(即姪/婦)　婦¶
　人為夫兄弟女嫁人者　女出嫁為本宗伯叔父母¶
　(即伯伯姆姆/叔叔嬸嬸)　女出嫁為本宗兄弟及兄弟之子¶
　女出嫁為本宗姑姊妹及兄弟之女在室者　為人¶
　後者為其兄弟及姑姊妹在室者　夫為後人者妻¶
　為夫本生父母　為兄弟之子為人後者¶
　小功　為伯叔祖父母(謂祖之兄弟即伯/公伯㜑叔公叔婆)　為同堂¶
<pb:KR3k0050_WYG_110-39a>¶
　伯叔父母(謂父之伯/叔兄弟)為再從兄弟及再從姊妹在室¶
　者(謂同曾祖兄弟即父/伯叔兄弟之子女)　為同堂兄弟兄弟之子(即/堂)¶
　(姪/)　為從祖祖姑在室者(謂祖之親姊/妹即姑婆)　為從祖姑¶
　在室者(即堂姑是父之/同堂伯叔姊妹)　為同堂兄弟之女在室者¶
　(即堂/姪女)　為兄弟之妻　為人後者為其姑姊妹適人¶
　者　為嫡孫婦　為同堂姊妹之出嫁者　為孫女¶
　適人者　為兄弟之孫及兄弟之孫女在室者(即姪/孫)¶
　為外祖父母(即外公/外㜑)　為母之兄弟姊妹(即舅舅/姨姨)¶
<pb:KR3k0050_WYG_110-39b>¶
　為同母異父之兄弟姊妹　為姊妹之子(即/甥)　為夫¶
　之姑及夫之姊妹在室(出嫁/同)　為夫兄弟及夫兄弟¶
　之妻　為夫兄弟之孫及夫兄弟之孫女在室者¶
　為夫同堂兄弟之子及夫同堂兄弟之女在室者¶
　緦麻　為族曽祖父母(謂曾祖之兄弟及妻即/大伯公伯婆叔公叔婆)　為¶
　族伯叔祖父母(謂祖之同堂兄弟及妻即/堂伯公伯婆叔公叔婆)　為族父¶
　母(謂父之再從兄弟同曽祖者/即族伯伯姆姆叔叔嬸嬸)　為族兄弟及族姊¶
　妹在室者(謂三從兄弟姊/妹同髙祖者)　為族曾祖姑在室者(謂/曽)¶
<pb:KR3k0050_WYG_110-40a>¶
　(祖之姊妹/即大姑㜑)　為族祖姑在室者(謂祖之同堂姊/妹即堂姑婆)　為¶
　族姑在室者(謂父之再從/姊妹即族姑)　為兄弟之曾孫(女在室/同即曾)¶
　(姪/孫)　為曾孫𤣥孫　為同堂兄弟之孫(女在室同出/嫁則無服)¶
　　為再從兄弟之子(女在室同即同/曾祖兄弟之子)　為從祖祖姑¶
　及從祖姑及從祖姊妹之出嫁者(從祖祖姑謂祖之/親姊妹從祖姑父)¶
　(之同堂姊妹從祖姊/妹已身再從姊妹)　為兄弟之孫女出嫁者　為¶
　同堂兄弟之女出嫁者(堂姪/女)　為乳母　為舅之子¶
　　為姑之子　為兩姨兄弟　為外孫(男女/同)　為壻¶
<pb:KR3k0050_WYG_110-40b>¶
　為妻之父母(妻亡而别娶亦同妻/之親母雖嫁出猶服)　為兄弟孫之婦¶
　　為同堂兄弟子之婦　為同堂兄弟之妻　為外¶
　孫婦為甥婦　婦人為夫之曾祖髙祖父母　為¶
　夫之從祖祖父母(即夫之祖親兄弟伯/公伯婆叔公叔婆)　為夫之從¶
　祖父母(夫之堂/伯叔)　為夫兄弟之曾孫　為夫之同堂¶
　兄弟　為夫同堂兄弟之孫(孫女/同)　為夫再從兄弟¶
　之子　為夫兄弟孫之婦　為夫同堂兄弟子之婦¶
　　為夫同堂兄弟之妻　為夫同堂姊妹在室出嫁者¶
<pb:KR3k0050_WYG_110-41a>¶
¶
<pb:KR3k0050_WYG_110-42a>¶
¶
<pb:KR3k0050_WYG_110-43a>¶
　　䘮服經傳繹¶
　䘮服本天天一氣而二體其生物也使之一本故䘮¶
　之無二斬者無二天之道也斬衰父父者子之天父¶
　一而已親莫親焉故為父致䘮三年其䘮之也疑於¶
　死恩服也隆恩以親親也是立隆為極矣曰為君不¶
　斬乎為君斬不二斬乎曰資於事父以事君而敬同¶
　君者臣之天君一而已尊莫尊焉故為君亦方䘮三¶
　年疑於父義服以尊尊也恩者仁也義者義也生物¶
<pb:KR3k0050_WYG_110-43b>¶
　者仁成物者義父生之君成之一氣二體之道也然¶
　則何以謂二斬乎曰君取其敬母取其愛其所本者¶
　一也故為父衰三年為君衰三年有半明無二本也¶
　爾其為母齊衰三年何也曰母至恩也資於事父以¶
　事母而愛同故為母申之則齊衰三年然衰斬而齊¶
　矣父在厭而期矣義服嫡繼母如母矣天之尊地不¶
　得而亢焉父之尊母不得而並焉故曰無二斬也此¶
　䘮服之本制生人之大義天地之性也故服術有六¶
<pb:KR3k0050_WYG_110-44a>¶
　一曰親親二曰尊尊其親親以三為五為九何也天¶
　函三為一也播一氣於五行宣五氣為九類也父子¶
　一體譬則手足然何可得解故人之生上父下子慈¶
　孝不可解於其心故為父斬衰子為巳亦斬衰為嫡¶
　長子亦斬衰三而一者也其夫婦一體何也譬左右¶
　胖之合焉亦焉可得解夫者妻之天故為夫斬衰子¶
　為母杖齊衰母為子亦杖齊衰夫為妻則杖痛矣斷¶
　而期則無斬也天地尊卑之義也昆弟一體何也譬¶
<pb:KR3k0050_WYG_110-44b>¶
　則手足然亦焉可得觧然而支矣世叔叔父於父昆¶
　弟也則亦一體也然而旁尊矣服斬衰而下期故世¶
　父叔父期昆弟期昆弟之子報亦期皆期而不杖圖¶
　中有上有下有中皆凾三為一而一統於中其所本¶
　者一也曰父子一體昆弟之子非子也其期何也形¶
　日隔而疎各親其親各子其子孰為手足一體之念¶
　乎又旁尊也不足以加尊故庶子期兄弟之子猶子¶
　報亦期引而進之以聯恩其以三為五何也曰父子¶
<pb:KR3k0050_WYG_110-45a>¶
　一體父之父曰祖子之子曰孫析二氣而四時象也¶
　自仁率祖等而上能無殺乎而祖至尊也父之所尊¶
　尊莫重焉尊之故嚴之嚴之故為祖疏衰期以是為¶
　正尊其不杖何也曰父之所杖子不得而杖焉何也¶
　不敢也無二斬之義也父卒承正體之重則斬三年¶
　而祖為嫡孫報期重正體之義也生克嗣續之道葢¶
　取諸五行以五為九何也自義率祖等而上一本而¶
　生不尊尊乎祖之父則曾矣祖之祖則髙矣皆正尊¶
<pb:KR3k0050_WYG_110-45b>¶
　也皆正尊至嚴也故皆衰齊疏然而恩有等矣不得¶
　自邇於尊焉故疏衰裳齊牡麻絰無受三月而上塟¶
　為期其承重亦斬傳曰不敢以小功之服加之所尊¶
　此立隆殺之極明尊親之至也孫之子曰曾孫之孫¶
　曰𤣥殺而下故上殺下殺以五為九而服屬盡矣其¶
　旁殺何也曰同父昆弟期同祖昆弟大功同曾祖昆¶
　弟小功同髙祖昆弟緦麻是由身而推者也父昆弟¶
　無大功服不及三從矣祖昆弟亦無大功服不及再¶
<pb:KR3k0050_WYG_110-46a>¶
　從矣曽祖昆弟無大小功服不及從矣何也旁尊也¶
　不足加於正孫曾𤣥之旁殺也亦然旁親也不足以¶
　加正也世叔父期從祖祖父母從祖父母報皆殺而¶
　小功無已遽乎曰世叔父從斬而殺昆弟之子猶隆¶
　焉爾也不可格於從於從而殺者正也族父緦族祖¶
　父族曾祖父從祖昆弟之子亦皆緦何也曾祖父衰¶
　衰而三月矣庸得加乎曾祖孫緦其旁從庸得加乎¶
　旁不得加正故降之也故曰上殺下殺旁殺而新盡¶
<pb:KR3k0050_WYG_110-46b>¶
　戚盡於上殫於下而生人之道窮故通於五屬之服¶
　者其知自然之體乎其名服何也曰傳有之同姓從¶
　宗合族屬異姓主名治際㑹也異姓乎於途之人幾¶
　矣聚於異姓以合體而同尊卑名以命之禮之治也¶
　由身而上名之母之矣義同母而尊故從祖祖父母¶
　從祖父母皆曰母報皆小功族祖父母族父母亦皆¶
　曰母報緦尊隆從而隆也由身而下名之婦婦之矣¶
　恩同父而親故夫之諸祖父母報皆緦昆弟五服具¶
<pb:KR3k0050_WYG_110-47a>¶
　乃嫂弟婦無服何也以名治之也謂兄之妻嫂嫂之¶
　言叟也尊同母使不敢邇焉謂弟之妻婦卑同婦使¶
　不得邇焉名彰義逺之也㣲然者兄非屬父道也弟¶
　非屬子道也嫂婦之名此何以稱焉名以治之尊尊¶
　長長男女有别治際㑹之大也是名服也服有出入¶
　何也曰恩義之權也女在室從父天吾父為父斬出¶
　嫁從夫天吾夫為夫斬葢天移而斬異矣傳曰有受¶
　我而厚之者是也令内屬而恩隆不二斬乎無以長¶
<pb:KR3k0050_WYG_110-47b>¶
　亂乎故女子入在親為親恩同子在夫為夫降同昆¶
　弟之子降其昆弟同從父昆弟嫁而反在室同在室¶
　此以義而權恩者也無二斬之道也子為父後為父¶
　斬出為人後為所後者斬父天也為所後者受重為¶
　正體亦天也傳曰受重者以尊服服之令為本生者¶
　恩重而服隆不二斬乎無以長亂乎故出為所後者¶
　斬為其父母報不杖期為其昆弟大功亦以義而權¶
　恩而為本生父母申心䘮曰女子出適人者為其私¶
<pb:KR3k0050_WYG_110-48a>¶
　親皆降惟髙曾祖父母不降為昆弟為父後者不降¶
　何也不足以二斬焉故得以全恩其嫁而無主後者¶
　亦加隆焉以全恩此權制也其從服何也屬之而從¶
　之也子從母而服母黨妻從夫而服夫黨夫從妻而¶
　服妻黨庸得已乎以有屬而成恩而妻屬夫其重矣¶
　則自斬而推故也夫婦人無身以夫之身為身故婦¶
　人無親以夫之親為親非無親也不敢恩其私親也¶
　故為夫斬三年夫為父母從為之斬若齊亦三年為¶
<pb:KR3k0050_WYG_110-48b>¶
　長子亦齊三年夫祖父母而上上殺雖其殺也從為¶
　之服亦加隆焉爾也移天易服所殺為其所從服者¶
　服是從服之道也妻父母緦母父母小功母重於妻¶
　也母兄弟舅小功母姊妹從母亦小功舅若從母之¶
　子緦重母之義也妻黨自妻父母而止義不得復推¶
　何也母疏齊衰妻疏衰杖期本服異故也其甥外孫¶
　報何也古無施不施也已爾乃從服有六自屬從而¶
　下推恩義降厭屈申以從文記具之又貴爵而上文¶
<pb:KR3k0050_WYG_110-49a>¶
　降其上下殤有上下諸從從服輕重上下焉今制省¶
　質矣故服有恩有義有節有權皆取之人情恩觀仁¶
　義觀禮權節觀知本諸天地順隂陽四時以為經夫¶
　安可得訾哉¶
　　古䘮服制¶
　儀禮䘮服傳曰凡衰外削幅裳内削幅幅三袧疏若¶
　齊裳内衰外疏負廣出於適寸疏適博四寸出於衰¶
　疏衰長六寸疏衣帶下尺疏祍二尺有五寸疏袂屬¶
<pb:KR3k0050_WYG_110-49b>¶
　幅疏衣二尺有二尺疏袪尺二寸疏衰三升有半其¶
　冠六升以其冠為受受冠七升疏齊衰四升其冠七¶
　升以其冠為受受冠八升疏繐衰四升有半其冠八¶
　升疏大功八升若九升小功十升若十一升¶
　凡衣之設必有用然必有制以彰其義亦必有名以¶
　稱其情也以今考古世代沿革不齊故制度難得其¶
　精詳矣而䘮服有儀禮傳在名不可循名以度其制¶
　而用之乎䘮有五等斯有五服名之為五衰則五服¶
<pb:KR3k0050_WYG_110-50a>¶
　皆有衰而衰為重焉五服者斬齊大小功緦是也斬¶
　衰裳苴絰杖絞帶冠繩纓菅屨者疏衰裳齊牡麻絰¶
　冠布纓削杖布帶疏屨三年者大功布衰裳牡麻絰¶
　無受者小功布衰裳澡麻帶絰五月者緦麻三月者¶
　斬衰大功小功緦麻異其名即異其用如此也斬不¶
　緝而齊緝齊取具齊以下皆齊可知也緝衰削杖斬¶
　衰不削杖可知也大功無受則小功緦無他變服可¶
　知也斬衰裳疏衰裳大功布衰裳言裳不言衣則上¶
<pb:KR3k0050_WYG_110-50b>¶
　衰下裳而衰在衣可知也所謂凡衰外削幅裳内削¶
　幅幅三袧若齊裳外衰内是衰之與裳特削縫有内¶
　外之殊耳此其䘮有不同而服之制亦因之義之所¶
　由定也彼名之為負者何横布負於背也負廣出於¶
　適寸而與背相稱也名之為適者何適即領言適體¶
　也適博四寸出於衰若辟領兩分何以綴乎衰也名¶
　之為衰者何方布綴於前哀不忍於心也衰長六寸¶
　博四寸五衰特布麄細之不同也衣帶下尺言繫帶¶
<pb:KR3k0050_WYG_110-51a>¶
　之下衣尚長尺許而其下為裳非别添一要使衣與¶
　裳異處也衽即襟之名也衽二尺有五寸有衽則知¶
　對襟者非也袂即䄂之口也袂屬幅衣有二尺二寸¶
　袪本與衣接則一句分作二句者非也袪即袖口之¶
　名也袪尺二寸袖口狹於袖中則知袖口與袂末接¶
　而謂三袪為三倍尺二寸者非也自齊衰以下言衣¶
　之制而不言裳豈略於裳哉裳之制幅三袧盡之矣¶
　前去疏衰裳齊何為獨緝其裳哉裳與衣相連齊裳¶
<pb:KR3k0050_WYG_110-51b>¶
　即齊其衣所以不必更言衣齊而明乎齊則斬不待¶
　辨奈何制本有襟而去其襟制本無要而增其要至¶
　宋人又用直領大袖布衫而無三袧之裳皆不免以¶
　後代見聞釋經傳不肯縁其名以詳其制耳所以五¶
　衰之用不明乎世何有於制作之情義哉至若情¶
　稱其服又在用衰者之自致耳故曰喪致乎哀¶
　而止¶
　或問性理大全乃當代諸儒所㑹纂者其喪服¶
<pb:KR3k0050_WYG_110-52a>¶
　一本諸先代温公文公家禮是編於今之喪服諸圖¶
　皆未之收何歟曰性理大全因國朝頒者而孝慈録¶
　非聖祖所欽定乎何父母斬齊之異一仍乎先儒之¶
　舊也是五服圖且與孝慈録異矣即服以衰名而¶
　今則以對衿燕尾為宜是無所用衰矣又曷取夫¶
　衰服之名哉¶
　　國朝䘮服制¶
　斬衰斬不緝也衣裳皆用極麄生布旁及下際皆不¶
<pb:KR3k0050_WYG_110-52b>¶
　緝也裳前三幅後四幅縫内向前後不連每幅作三¶
　輒謂屈其兩邉相著而空其中也衣長過膝足以掩¶
　裳上際縫外向背有負板用布方尺八寸綴於領下¶
　垂之前當心有衰用布長六寸廣四寸綴於左衿之¶
　前左右有辟領各用布方八寸屈其兩端相著為廣¶
　四寸綴於領下在負板兩旁各攙負板一寸兩腋下¶
　有祍各用布三尺五寸上下各留一尺正方一尺之¶
　外上於左旁裁入六寸下於右旁裁於六寸便於盡¶
<pb:KR3k0050_WYG_110-53a>¶
　處相望斜裁却以兩方左右相沓綴於兩旁垂之向¶
　下狀如燕尾以掩裳旁際齊衰之制並如斬衰但用¶
　次等麄生布緝其旁及下際杖期服制同齊衰又用¶
　次等生布不杖期又用次等生布大功用稍麄熟布¶
　無負板辟領小功稍熟細布緦麻用極細熟布¶
　婦人斬衰服用極麄生布為大袖長裙葢頭皆不緝¶
　布頭&KR1326;竹釵麻屨齊衰服同但用次等布為異¶
　鄭氏曰禮記曰三年之䘮何也曰稱情而立文以别¶
<pb:KR3k0050_WYG_110-53b>¶
　親疎貴賤之節而不可損益也創鉅者其日久痛深¶
　者其愈遲三年者所以為至痛極也斬衰苴杖食粥¶
　枕塊所以為至痛飾也凡生天地之間有血氣之屬¶
　莫不知愛其類今鳥獸失其羣匹越月踰時反其故¶
　鄉則回翔鳴號然後能去之故有血氣之屬莫智於¶
　人故人於其親也至死不窮將由夫邪淫之人則彼¶
　朝死而夕亡之然而從之則鳥獸之不若也將由夫¶
　修飾之君子則三年之䘮若駟馬過隙之易然而從¶
<pb:KR3k0050_WYG_110-54a>¶
　之是無窮也故先王為之中制止於三年使足以成¶
　文理則去之矣然則何以朞年曰天地則已易矣四¶
　時則已變矣其在天地之間者莫不更始焉故以朞¶
　也九月以下則漸殺之使勿及也故三年以為隆朞¶
　九月以為間小功緦麻以為殺上取法於天下取法¶
　於地中取法於人所以羣居和一之理盡矣斬衰貎¶
　若苴齊衰貌若枲大功貎若止小功緦麻容貌可也¶
　此哀之發於容體者也斬衰之哭若徃而不返齊衰¶
<pb:KR3k0050_WYG_110-54b>¶
　之哭若徃而返大功之曲三曲而哀小功緦麻哀容¶
　可也此哀之發於聲音者也斬衰唯而不對齊衰對¶
　而不言大功言而不議緦麻議而不及樂此哀之發¶
　於言語者也斬衰三日不食齊衰二日不食大功三¶
　不食緦麻再不食父母之䘮既殯食粥朝一溢米暮¶
　一溢米齊衰之䘮蔬食水飲不食菜果大功之䘮不¶
　食醯醬小功緦麻不飲醴酒此哀之發於飲食者也¶
　父母之䘮居廬寢苫枕塊不脱絰帶齊衰之䘮居堊¶
<pb:KR3k0050_WYG_110-55a>¶
　室編蒲而寢大功之䘮寢有席小功緦麻牀可也此¶
　哀之發於居處者也斬衰布三升齊衰四升五升六¶
　升大功七升八升九升小功十升十一升十二升緦¶
　麻十五升此哀之發於衣服者也聖人馭於人情制¶
　為五服其等降如此今民間親屬相犯問以服紀年¶
　月皆言不知以此言之則死而不為服服而不終其¶
　制者亦多矣其去禽獸豈逺哉(先師朱文公曰湖南/楚王馬希聲塟父之)¶
　(日因食雞臛為官屬潘起所議是五代之時居䘮食/肉者人情以為異事今之人乃有親肉未寒而食肉)¶
<pb:KR3k0050_WYG_110-55b>¶
　(者有初䘮未歛親賔齎酒徃勞之名曰煖䘮者是禽/獸之不若也尚可以三年之禮責之乎雖然南齊傅)¶
　(聘君實之居䘮蔬食逺近化之未可謂今之風俗不古/也特在士大夫一轉移間耳負鄉曲之望者宜表率之)¶
　應氏曰孔子曰少連大連善居䘮三日不怠三月不¶
　懈期悲哀三年憂東夷之子也言生於夷狄而知禮¶
　所以警中國不知禮者也然塟祭二事尤孝子所當¶
　盡心焉葢孝子之䘮親也𦵏之以禮則可以盡慎終¶
　之道祭之以禮則可以盡追逺之誠世之人固有不¶
　塟其親者况望其能以禮𦵏之乎固有不祭其先者¶
<pb:KR3k0050_WYG_110-56a>¶
　况望其能以禮祭之乎故司馬温公嘗論之曰塟者¶
　人子之大事死者以窀穸為安宅死而未𦵏猶行而¶
　未得歸也是以孝子雖愛親留之不敢久也古者天¶
　子七月諸侯五月大夫三月士踰月而𦵏今五服年¶
　月敇王公以下皆三月而𦵏是舉其中制而言之按¶
　禮未𦵏不變服啜粥居廬寢苫枕塊葢孝子之心以¶
　為親未獲所安已故不敢安也(南史海虞令何子平/母䘮去官哀啜踰禮)¶
　(每至哭踊頓絶方蘇屬大明末東土饑荒繼以師旅/八年不得營塟晝夜號哭常如拮据之日冬不衣絮)¶
<pb:KR3k0050_WYG_110-56b>¶
　(夏不就清凉一日以米數合為粥不進鹽菜所居室/敗不蔽風日兄子伯興欲為葺理子平不肯曰我情)¶
　(事未申天地一罪人耳屋何宜覆蔡興/宗為會稽太守甚加矜賞為營塜壙)¶
　今世信𦵏師之説既擇年月日時又擇山川形勢以¶
　為子孫貧富貴賤賢愚壽夭盡係於此而其為術又¶
　多不同爭論紛紜無時可决乃至終䘮除服或十年¶
　或二十年或終身或累世猶不𦵏至為水火所漂焚¶
　他人所投棄失亡尸柩不知所之者豈不哀哉(唐太/常博)¶
　(士吕才叙塟書曰按禮天子諸侯大夫塟皆有月數/則是古人不擇年月也春秋丁巳塟定公雨不克塟)¶
<pb:KR3k0050_WYG_110-57a>¶
　(戊午日下昃乃克𦵏己丑𦵏敬嬴兩不克𦵏庚寅日/中而𦵏是不擇日也鄭塟簡公司墓之室當路毀之)¶
　(則朝而塴弗毀則日中而塴子産弗毀是不擇時也/古之𦵏者皆以國都之北域兆有常處是不擇地也)¶
　(司馬公曰孝經云卜其宅兆而安厝之謂卜地决其/吉凶耳非若今隂陽家相其山岡風水也程正公云)¶
　(卜其宅兆卜其地之美惡也地羙則其神靈安其子/孫盛然則何為地之羙者土色之光潤草木之茂盛)¶
　(乃其驗而拘忌者或以擇地之方位决日之吉凶甚/者不以奉先為計而専以利後為心尤非孝子安厝)¶
　(之用心惟五患則不得不謹須使異日不為道路不/為城郭不為溝池不為貴勢所奪不為耕犁所及葢)¶
　(以安親為心則地不可以不擇其擇也/不可太拘擇而不拘則𦵏不失其時矣)人所貴有子¶
　孫者為其死而形體有所付也既而不𦵏則與無子¶
<pb:KR3k0050_WYG_110-57b>¶
　孫而死於道路者奚以異乎詩云行有死人尚或殣¶
　之况為人子乃忍棄其親而不𦵏哉大抵世之遷延¶
　不𦵏者多以昆弟各懷自利之心(唐温大雅改𦵏其/祖卜人占其地曰)¶
　(地則吉不利於君若何大雅曰如子言我含/笑入地矣官中書侍郎子孫亦為御史)而野師俗¶
　巫又從而誑惑之志在偏納其賂而紿之以私也(受/兄)¶
　(賂則紿曰此地利於兄受/弟賂則紿曰此地利於弟)愚而無知者安受其欺而¶
　弗悟也(曹仙姑詩風水山龍善脱空指南指北指/西東山頭若有王侯地何不歸家𦵏乃翁)夫¶
　某山強則某支富某山弱則某支貧非惟義理所不¶
<pb:KR3k0050_WYG_110-58a>¶
　當問雖近世隂陽書亦有深排其説者惟野師俗巫¶
　則張皇扇惑以為取利之資擇地者必先破此謬説¶
　而後無大拘之患為人子者所當深察也大觀中南¶
　劒州羅鞏在太學學有神祠甚靈鞏每以前程事黙¶
　祝一夕夢曰子有罪宜急還鄉耳鞏曰鞏生平鮮有¶
　過願告以得罪之因曰子無他過惟父母久不𦵏耳¶
　鞏曰家有兄弟罪獨歸鞏何也曰以子習禮義為儒¶
　者故任其咎餘子碌碌不足責也鞏既寤悔恨束裝¶
<pb:KR3k0050_WYG_110-58b>¶
　遽歸郷人同舍者悉訝之鞏以夢告行未及家而卒¶
　此亦可以為鑒也世之人又有用羌人法而火化者¶
　(列子曰秦之西有夷狄之國其親戚死聚柴積而焚/之重則煙上謂之登遐世親死而焚之何異羌人)¶
　積習既久視以為常曾不知古者背叛惡逆之人乃¶
　有焚骨揚灰之戮(魯夏父弗忌獻逆祀之説既其𦵏/也焚煙徹於上謂已𦵏而火焚其)¶
　(棺椁也又王莽作焚如之刑燒陳良/等則古人以焚屍為大戮也哀哉)今親肉未寒為¶
　人子者何忍付之烈熖使為灰燼乎言之猶可痛心¶
　况復忍為其事或曰旅寓逺方貧不能致其柩不焚¶
<pb:KR3k0050_WYG_110-59a>¶
　之何以致其歸塟曰亷范輩豈富耶(漢亷范父䘮亂/客死於蜀漢遂)¶
　(流寓西川西川平歸鄉里年十五辭母西迎父/䘮蜀守張穆重資送范范不受與客卒負䘮歸)延陵¶
　季子有言骨肉復歸於土命也魂氣則無不之也舜¶
　為天子巡狩至蒼梧而殂䘮於其野彼天子猶然况¶
　士民乎必也竭力不能歸其柩即所死之地而塟之¶
　不猶愈於火焚乎温公又曰世俗信浮屠誑誘於始¶
　死及亡七日百日朞年再朞除䘮飯僧設道塲或作¶
　水陸大會云為死者滅彌天罪惡必生天堂受種種¶
<pb:KR3k0050_WYG_110-59b>¶
　快樂不為者必入地獄剉燒舂磨受無邊波吒之苦¶
　殊不知人生含氣血知痛痒或剪爪剃髮從而燒斫¶
　之已不知苦况於死者形神相離形則入於黄壤朽¶
　腐消滅與木石等神則飄若風火不知何之借使剉¶
　燒舂磨豈復知之且浮屠所謂天堂地獄者計亦以¶
　勸善而懲惡也茍不以至公行之雖鬼神可得而治¶
　乎唐人有言(刺史李丹/與妺書)天堂無則已有則君子登地獄無¶
　則已有則小人入世人親死而禱浮屠是不以其親為¶
<pb:KR3k0050_WYG_110-60a>¶
　君子而為積惡有罪之小人也何待其親之不厚哉¶
　就使其親實積惡有罪豈賂浮屠所能免乎昔伊川¶
　程先生家治䘮不用浮屠洛人有化之者自江西言¶
　之南齊先生傅聘君實之以孝行化鄉人亦如伊洛¶
　其門人鄒宗居䘮蔬食公雅敬之而銘其母吴夫人¶
　之墓且告之曰蔬食禮也更不要作佛事嘗聞西山¶
　真文忠公彼之教得行由吾之禮先廢使今之居䘮¶
　者始死有朔奠虞祔祥禫皆有祭既足以盡人子追¶
<pb:KR3k0050_WYG_110-60b>¶
　慕之情則於世俗之禮且將不暇為之矣不復祭禮¶
　而徒曰不用浮屠使居䘮者悵悵然無以報其親未¶
　見其可也經曰卜其宅兆而安厝之春秋祭祀以時¶
　思之孝子之事親終矣(程伊川曰豺獺皆知報本今/士大夫多厚於奉養而薄於)¶
　(先祖甚不可也余嘗修六禮大畧家必有廟廟必有/主月朔必薦親時祭用仲月冬至祭始祖立春祭先)¶
　(祖季秋祭禰忌日迎主祭於正寢凡事死者皆當厚/於奉生者人家能存得此數件雖㓜者可使漸知禮)¶
　(義家或問俗節之祭朱子曰韓魏公處得好謂節祠/某  依之但七月十五不用浮屠素饌初欽夫廢俗)¶
　(節某日公於五月須喫粽重陽須喫茱茰酒不祭而/自享於女安乎  唐顔魯公張司業家祭不用紙錢)¶
<pb:KR3k0050_WYG_110-61a>¶
　(衣冠效之紙錢起於𤣥/宗時王璵古無有此也)雖然君子有終身之䘮忌日¶
　之謂也忌日不用非不祥也言夫志有所至而不敢¶
　盡其私也(朱子母夫人忌日著黑墨布衫其巾亦然/學者問今日服何為曰公豈不聞禮君子)¶
　(子有終身之䘮又丁晉公云侍郎孺祖母歸時於衣笥/中得一墨衰妯娌駭而問之云父母教以候翁姑忌日)¶
　(著此衣出慰當時士族之/家猶有此禮今未之聞也)或又曰人子之於生日茍¶
　無父母亦當以忌日之禮自處人子者可不知此意¶
　乎(伊川曰人無父母生日當倍悲痛更安忍置酒張/樂以為樂若具慶者可矣唐太宗謂長孫無忌曰)¶
　(今日吾生日世俗皆以樂在朕翻成傷感今君臨天/下富有四海而承歡膝下永不可得此子路有負米)¶
<pb:KR3k0050_WYG_110-61b>¶
　(之嘆也詩曰哀哀父母生我劬勞奈何以劬勞之日/更為宴樂因泣涕數行下左右皆悲  師友服胡澹)¶
　(菴為清節先生制師之服張魏公為張無垢制友之/服蔡忠襄公聞朋友䘮不御酒肉楊誠齋尤篤師友)¶
　(義凡少時有一字之益者必謹而稱之曰某先生/未嘗獨以字稱清純劉先生卒乃遂為之制服)¶
　　論保墳墓¶
　鄭氏曰墳墓祖父體魄所歸而子孫之心所由安也¶
　故人所貴有子孫者以身死而墳𦵏有所托耳世未¶
　有墳墓不守而子孫昌盛者唐栁子厚謫永州與許¶
　孟容書曰先墓在城南無異子弟為主懼便毁傷松¶
<pb:KR3k0050_WYG_110-62a>¶
　栢芻牧不禁以成大戾此惟恐亡墓為人毁伐也今¶
　之人乃有望其木思以為材視其榛棘思以為薪登¶
　其丘墓思發其所藏者(郭原平賣家貲貴買墓前田/數十畆今之人乃有賣其贍)¶
　(塋田者程伊川擇地法要使異日不為耕犁所及今/之人乃有侵耕墓田者禮曰君子為宫室不斬於丘)¶
　(木世之人乃有伐墓木以為宫室者寳祐開慶間鄉/人艱食盗伐人冡甚多亦有其不肖子弟自伐其三)¶
　(代之冡者然祖父子孫同氣亡/者不安其後未有不流亡者)嗚呼尚忍言之哉昔¶
　有富兒題壁間曰家有千萬貫一世不求人有續其¶
　後曰未歸三尺土難保一生身又有續其後曰既歸¶
<pb:KR3k0050_WYG_110-62b>¶
　三尺土難保百年墳政為此也雖然吾聞之髙墳厚¶
　壠珍物畢備也此適所以為親累非曰孝也(虞世南/諌厚塟)¶
　(書/云)故後周太祖郭威屢戒晉王曰(柴榮即/世宗也)昔吾西征¶
　見唐十八陵無不發掘者此無他惟多藏金玉故也¶
　我死當衣以紙衣歛以瓦棺速營𦵏勿久留宫中勿¶
　置守陵宫人勿作石羊虎人馬惟刻石置陵前云周¶
　天子平生好儉約遺令用紙衣瓦棺嗣天子不敢違¶
　也夫以天子之尊猶慮及此况庶人乎世之欲侈其¶
<pb:KR3k0050_WYG_110-63a>¶
　𦵏者尚念之哉(為人子孫須時月一省墳墓非但不/忘祖宗亦使人不敢犯  漢孝武時)¶
　(人楊王孫家富厚於養生病將終令其子曰吾死以/祼𦵏以反吾真若王孫者亦可謂逹生死矣然非禮)¶
　(也此又不可以不知/故其子孫終不忍從)¶
　古禮之亡人不知事親之道今䘮禮朝夕奠之儀其¶
　事生之常禮乎孔子曰至於犬馬皆能有養不敬何¶
　以别乎噫行鮮矣¶
　三年之䘮自中出者也非强乎人也因其心之不安¶
　筦簟也故枕塊寢苫因其心之不甘於厚肥也故啜¶
<pb:KR3k0050_WYG_110-63b>¶
　粟飲水因其不忍佚樂也故居外次不聞樂豈制於¶
　禮而不為哉情之不能止也今世之能䘮者寡矣飲¶
　食居處於平時談笑容服無所更變古之戮民與欲¶
　正天下之俗非始諸此夫安始¶
　¶
　¶
　¶
　圖書編卷一百十¶
