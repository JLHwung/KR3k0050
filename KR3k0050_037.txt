# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.491969
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷三十七
<pb:KR3k0050_WYG_037-1a>¶
欽定四庫全書¶
　圖書編卷三十七¶
　　　　　　　　　　　　　明　章潢　撰¶
　　山東圖叙¶
　山東古青兖州地外引江淮内包遼海西面以臨中¶
　原而川陸則悉㑹于徳州(濟南/府屬)自海道既廢遂以其¶
　西境為餽運通衢南盡邳徐(俱南直/隸州)北泝天津嵗有¶
　河(運/河)患築塞挑濬之勞舟車牽挽之役所在不免而¶
<pb:KR3k0050_WYG_037-1b>¶
　兖州水潦為虐則民之疾苦莫甚焉矧京儲邊餉之¶
　外王禄是供六郡徵輸於斯為急而青(青/州)濟(濟/南)之間¶
　號多鑛賊禁戢猶難公私蓋交病之若遼陽(遼/東)自為¶
　區域地本膏腴舊皆郡縣民用安土設衛以來生齒¶
　稍稀惟遷徙謫戍之人多歸焉雖漸規恢復可也登¶
　(登/州)萊(萊/州)本海運故道然勢險難圖(成山沙門一帶多/海磧運船至此輒)¶
　(壊/)稽之往磧則平度州(萊州/府屬)東南有南北新河(水源/出髙)¶
　(宻縣至膠州分流為南北新河自膠州入新河西行/二百四十里即至萊之滄海復入北海以其自膠抵)¶
<pb:KR3k0050_WYG_037-2a>¶
　(萊故又名膠萊元時所濬以/避迤東海道數千里之險者)蓋嘗治閘(故磧在迤北/新河店海潮)¶
　(所通自此至/海止八十里)以達安東(衛門在青/州東南境)則避闗津之險亦¶
　宜有可講者¶
　　沿革¶
　古青兖二州地漢置青州部刺史領北海濟南瑯琊¶
　東萊五郡髙宻膠東淄川城陽四國又置兖州部刺¶
　史領東泰山濟隂平原清河渤海千乘七郡東平一¶
　國後漢刺史如故兖治昌邑青治臨淄唐置河南河¶
<pb:KR3k0050_WYG_037-2b>¶
　北二道採訪處置使而河南治汴河北治魏以青兖¶
　諸郡分隸焉宋置京東東路京東西路河北東路三¶
　安撫司並以守臣兼領元以山東直隸省部置山東¶
　東西道宣慰司治益都又置山東東西道肅政亷訪¶
　司治濟南本朝置山東等處承宣布政使司都指揮¶
　使司按察司布按二司俱治濟南都司初治青州後¶
　亦遷治濟南云¶
<pb:KR3k0050_WYG_037-3a>¶
¶
<pb:KR3k0050_WYG_037-4a>¶
　山東等處承宣布政使司治濟南左右布政使二左¶
　右㕘政二(粮儲一/分守一)左右㕘議二(分守/二)領府六屬州一¶
　十有五縣八十九總為里六千四百户七十七萬五¶
　百五十五口六百七十五萬九千六百七十五夏秋¶
　二税共米麥二百八十五萬一千一百一十九石絲¶
　二千一百一十一斤絹五萬四千九百九十疋綿花¶
　五萬二千四百四十九斤馬草三百八十一萬四千¶
　二百九十束¶
<pb:KR3k0050_WYG_037-4b>¶
　山東都轉運鹽使司一(在濟/南)領鹽課司十九(膠萊七/濵十二)¶
　嵗額辨鹽一十四萬五千六百一十四引¶
　山東都指揮使司(隸左軍/都督府)都指揮三内掌印一僉書¶
　二領衛一十有七(屬所七/十五)守禦千户所一十有二本¶
　都司所屬除二班京操外馬歩官軍六萬三千八百¶
　餘員名儀衛司三¶
　提刑按察司按察使一副使十四(清軍一/曹濮一)　(驛傳一/大名一)¶
　(提學一/青州一)　(兵備臨清一/巡海一)　(徐州一/覇州一)　(宻雲一/大倉一)　(天津/一)¶
<pb:KR3k0050_WYG_037-5a>¶
　(遼海/一)僉事五(分巡東兖一南武定一右一/沂州一  濟  一  海)分道三(濟/南)¶
　(東兖/海右)¶
　欽差巡撫都御史一　巡按御史一(俱駐/濟南)¶
　王府三　魯府(髙十州郡十四/封兖)徳府(英四南郡七/封濟)¶
　衡府(憲六州郡十一/封青)¶
<pb:KR3k0050_WYG_037-6a>¶
¶
<pb:KR3k0050_WYG_037-7a>¶
　濟南府其名渤海濟南(衝繁詞訟動/連諸郡難治)其屬州四縣二¶
　十六附郭厯城(九十八里/繁衝疲)外章丘(百三里繁/衝多富豪)鄒平(五/十)¶
　(七里/繁衝)淄川(八十里/冗盗)長山(六十五/里冗)新城(四十五/里僻簡)齊河(二/十)¶
　(七里/繁衝)齊東(五十五里/冗民沃悍)濟陽(五十八里/繁頗衝)禹城(五十六里/繁衝淳)¶
　臨邑(三十二/里繁僻)長青(四十四/里繁衝)肥城(三十二里/衝好訟刁)青城(三十/三里)¶
　(冗/)陵(三十二/里冗僻)泰安州(九十七/里繁)屬新泰(二十八/里簡)萊蕪(四/十)¶
　(二里/簡)徳州(三十四里/繁衝疲滑)屬徳平(四十里/繁衝)平原(四十六里/冗地饒)¶
　武定州(一百十四/里繁疲)屬信陽(一百一/里僻簡)海豐(四十三/里簡)樂陵¶
<pb:KR3k0050_WYG_037-7b>¶
　(五十六/里僻冗)商河(六十八/里僻冗)濱州(七十八/里繁)屬利津(四十簡/近海)霑¶
　化(四十一里/賦重民疲)蒲臺(六十九里賦/重民疲繁)其形勝慿負山海其¶
　俗尚織作士務功名¶
　兖州府其名古東魯北齊任城隋魯郡宋泰寧(衝繁/地荒)¶
　(糧欠好/訟難治)其屬州四縣二十三附郭滋陽(六十八里/繁衝疲)外¶
　曲阜(十六里/僻疲)寧陽(三十五里/頗衝差重)蘭陵(十/里)鄒(二十九里/俗澆繁衝)泗¶
　水(二十五/里簡疲)滕(八十七/里頗衝)嶧(四十五里/民淳差重)魚臺(二十七/里淳簡)單(五/十)¶
　(二里河/患刁繁)武城(二十三里/黄河患簡)曹州(六十八里/衝頗饒)曹(四十八里/河患淳)¶
<pb:KR3k0050_WYG_037-8a>¶
　定陶(十八里/僻淳)濟寧(五十六里/民貧差重)屬嘉祥(二十四里/簡多盗)鉅野¶
　(三十五/里簡刁)鄆城(二十二/里淳僻)東平州(三十三里/衝繁地薄)屬汶上(四十/八里)¶
　(淳繁/疲)東阿(二十四里/淳繁貧)平隂(十九/里簡)陽榖(三十九里/僻繁差重)夀張¶
　(十五里/頑刁盗)沂州(一百三十八/里繁民疲)郯城(十八里/僻頑疲)費(八十一里/頑差重)¶
　其形勝奄有龜蒙遂荒大東東瑯琊西鉅野北厥固¶
　南互鄉通徐泗控江淮其俗聖人之教化桑麻之業¶
　東昌府其名唐博平(繁衝地/饒多盗)其屬州三縣十五附郭¶
　聊城(二十二/里衝疲)外堂邑(十七里/僻簡)博平(十六里/僻冗)荏平(三十/六里)¶
<pb:KR3k0050_WYG_037-8b>¶
　(衝繁/民頑)清平(十六里/僻繁)莘(十八里僻/繁民頑)冠(二十七里/淳簡僻)臨清州¶
　(三十五里/衝繁淳侈)屬丘(二十八/里僻頑)館陶(二十八里/簡刁饒)髙唐州(三十/九里)¶
　(衝繁/民貧)屬恩(三十七里/衝繁刁)夏津(三十一里/貧衝繁)武城(二十一/里貧簡)濮¶
　州(二十八里/僻淳簡)屬范(十三里/僻簡淳)觀城(十里僻/簡頑)朝城(二十九/里僻簡)¶
　(饒/)其形勝南接濟兖北連徳景其俗稼穡蠶織敦厚¶
　知禮¶
　青州府其名齊郡漢北海(頑繁間/有礦賊)其屬州一縣十三¶
　附郭益都(二百十六/里繁衝疲)外臨淄(六十六/里繁衝)博興(七十六/里頑繁)髙¶
<pb:KR3k0050_WYG_037-9a>¶
　宛(三十八/里淳頑)樂安(九十九/里頑繁)夀光(一百三十/三里頑繁)昌樂(九十八/里衝繁)¶
　臨朐(一百十四/里衝繁疲)安丘(一百七十四/里衝繁頑)諸城(一百八十/里衝繁)蒙¶
　隂(五十里/僻簡)莒州(二百七十里/衝繁刁疲)屬沂水(一百四十/三里衝繁)日照¶
　(一百八十/三里僻繁)其形勝瑯琊濁河海岱都㑹其俗務農崇¶
　學文物彬彬¶
　登州府其名後魏東牟(地薄賦/重民頑)其屬州一縣七附郭¶
　蓬萊(六十六里/衝繁疲)外黄(五十里/衝繁淳)福山(二十九/里簡僻)棲霞(五十/二里)¶
　(簡/淳)招逺(五十四/里簡僻)萊陽(一百四十/一里繁疲)寧海州(八十四/里繁疲)屬文¶
<pb:KR3k0050_WYG_037-9b>¶
　登(七十四/里簡)其形勝髙山阻前距海環後其俗朴野獷¶
　直文章禮樂¶
　萊州府其名漢東萊(地僻賦/重民頑)其屬州二縣五附郭掖¶
　(八十三里地/瘠民悍多盗)平度州(二百二十五里/民貧賦重繁僻)屬濰(九十三里/衝繁難民)¶
　(淳/)昌邑(九十五/里繁難)膠州(九十三里地/瘠民悍多盗)屬髙宻(八十八/里頗繁)即¶
　墨(八十五/里冗僻)其形勝羅山亘東濰水阻西神山距南渤¶
　海枕北土踈水闊山髙海深其俗朴魯少文¶
　遼東都司其名秦遼東遼東平金遼陽領衛二十五¶
<pb:KR3k0050_WYG_037-10a>¶
　州二附郭衛定遼中定遼左定遼右定遼前定遼後¶
　東寧外衛海州蓋州復州金州東寧又東寧左東寧¶
　右東寧中義州廣寧左屯廣寧右屯廣寧中屯廣寧¶
　前屯廣寧後屯寧逺瀋陽中鐵嶺三萬遼海州則樂¶
　安州(領新附/夷人)自在州所十一闗二堡一百其形勢負¶
　山阻河控制東土其俗淳習文禮箕子之化遼東從¶
　山海闗一線之路内通自為區域蓋其地本膏腴舊¶
　皆郡縣民用樂土自設衛以來生齒稍稀止以處遷¶
<pb:KR3k0050_WYG_037-10b>¶
　徙謫戍歸順之人耳欲為重鎮之訏謨要在撫牧之¶
　有道曾有民富庶而兵倉不足者哉¶
　山東承宣布政使司領府六曰濟南(臨淄齊州徳興/軍濟南路有徳)¶
　(府軍衛/繁衝)曰兖州(東魯任城魯郡泰寧龍/慶府有魯府儀衛衝繁)曰東興(南冀/州博)¶
　(州博平/郡繁衝)曰青州(齊郡北海郡平魯鎮海軍益都/路新建王府添設兵備頑繁)曰登¶
　州(東牟郡牟州近海備倭/都司地薄賦重民繁)曰萊州(東萊光州定海軍/近海地僻賦重民)¶
　(頑/)¶
　　處置¶
<pb:KR3k0050_WYG_037-11a>¶
　山東齊魯舊域海岱奥區濟兖東患在役重其民頑¶
　輕於流移青萊登患在賦煩其民悍敢於武斷濟南¶
　雖稱沃壤而武濱霑蒲一帶即古廣斥之地一望白¶
　茅兖州水路之衝且宗藩河工勞費不貲至於沂費¶
　郯滕則荒落甚矣東昌青州差有可觀登萊地本瘠¶
　鹵舟車未通雖值富嵗猶多逋負大率濟青依山多¶
　礦盗萊登瀕海多鹽徒臨淄之間多奸俠單曹之境¶
　多妖民保釐大臣實心撫綏輯寧之外又不可不鋭¶
<pb:KR3k0050_WYG_037-11b>¶
　意於防練矣¶
　　馭豪猾¶
　山東古來多豪傑士然大盗亦時有焉蓋其人往往¶
　善騎射習弓矢頗與趙魏燕薊之人争雄長此其人¶
　亦不馴擾矣第昔稱御得其道則狙詐可使否則舟¶
　艦蕭墻之中可虞也故撫釐藩翰牧宰之臣貴在慎¶
　考相哉¶
　　墾隙地¶
<pb:KR3k0050_WYG_037-12a>¶
　山東青登萊三府隙地甚多皆可耕之所人事不修¶
　溝澮不立一雨成漫而旱則赤地千里雖古河額俱¶
　堙塞沃壤無所用可惜也元虞集之議至今可行¶
　　䟽通水道¶
　山東水道㑹通受派於黄河支流合泉於汶泗滛澇¶
　久而魚臺曹單之防必潰衛河漲而館陶清源之害¶
　孔殷環二郡千里之間成奔突四出之勢且大清之¶
　入海肇平隂而㑹諸清小清之入海自趵突而沿諸¶
<pb:KR3k0050_WYG_037-12b>¶
　漯特其河流久塞故道悉湮決鄒長清滸之泊漫浮¶
　苑博滙麻姑諸水之衝漸圮齊城斯時也得其人而¶
　䟽築之防其所害而導其所歸一經畫之間而水之¶
　危者安矣昔先儒謂禹之治水只從低處下手下面¶
　之水既殺則上面之水必洩又謂禹不惜數百里之¶
　地而䟽之為九河以殺其勢是即所謂行其所無事¶
　也今會通清河遡源九曲皆神禹平成䟽鑿遺矩者¶
　而乃鯨波漲天墊溺奚禦龜拆遍野焚暵曷援得毋¶
<pb:KR3k0050_WYG_037-13a>¶
　治農者所當豫其䇿乎蓋不必别有所謂輸運因其¶
　性之本下順其勢之必趨功求其必濟利求其必興¶
　兖郡之屬㑹通之上流也黄河之怒濤震撼而非人¶
　力可遏若灉沮雷夏之䟽而漸殺其威焉可也濟東¶
　之屬㑹通之下流也衛之湍溢迅發而非人謀可加¶
　循故河枯河之址而益捍其决焉可也小清之淤既¶
　所當濬則全漯之水必不能容也分其半而俾隄之¶
　髙且固焉則孝婦岔烏之諸河有所受而為地中之¶
<pb:KR3k0050_WYG_037-13b>¶
　行有所洩而無旁潰之患矣齊東之城既在必移雖¶
　分漯之水亦無所妨也導其流而俾溝之深且廣焉¶
　則由柳塘陳愷而下直抵于大清而無有滯隔㑹歸¶
　于大海而無有泛濫矣夫明于支派而達自然之宜¶
　㕘于舊址而察已然之故時于濬築而豫未然之防¶
　凡可以審其勢者罔不周矣如是則旱澇無虞居食¶
　胥頼也¶
　　議墾田畆¶
<pb:KR3k0050_WYG_037-14a>¶
　夫土黑墳田中下賦貞作十有三載乃同者非兖州¶
　耶土白墳海濱廣斥田上下賦中上者非青州耶周¶
　公封魯太公封齊大都用助貢法田固未嘗不墾也¶
　齊世中衰管仲相桓公創覇而其書曰積於不涸之¶
　倉藏於不竭之府府與倉即五榖桑麻六畜田亦未¶
　嘗不墾也逮夫近世而地有遺利民窳不耕者何也¶
　説者謂東兖瀕河沮洳鹻薄之患往往如是而青萊三¶
　郡濱大海潟鹵倍之田卒汙萊天之荒也非人之咎¶
<pb:KR3k0050_WYG_037-14b>¶
　也國朝令甲凡山東空閒地聴民開種永不起科其¶
　便民計至熟也嘉靖間當事之臣嘗一議墾矣世廟¶
　俞允特令使者行部核其事嵗報若干殿最諸長吏¶
　立法至嚴也民投墾者官給牛種復二年越三年始¶
　税其撫循意至厚也然而二十餘年汙萊如故嵗終¶
　覈報竟屬虚文者則有故焉夫沃田必不荒而荒者¶
　必瘠也沃則事半而功倍瘠則事倍而功半以事之¶
　倍企功之半費至鉅也即寛其二年之租寧足償乎¶
<pb:KR3k0050_WYG_037-15a>¶
　勞費未償徴歛隨至里胥索逋而富室責劵譁無已時¶
　矣語曰天下攘攘皆為利往天下熈熈皆為利來今¶
　未睹墾荒之利而輒罹其害民甘之乎邇者令丈地¶
　乃魚鱗踏丈首以清額報者山東也乘丈地之後而¶
　行墾荒之政其勢甚易顧百姓懼於輸租如嘉靖故¶
　事則雖募流民占種鮮有應者近當事諮得其故又¶
　即一二已試之效而建為之議凡額外荒地聴民開¶
　墾每畆嵗輸榖三升永不科賦䟽入得俞㫖不數月¶
<pb:KR3k0050_WYG_037-15b>¶
　間土著流寓之民咸詣有司投牒受田肩摩而袵接¶
　矣夫嘉靖寛賦於二年之後而地荒如故今輸榖於¶
　初墾之年而民樂從則民情可想也復民二年三年¶
　則税之是紓死於昏而遲之旦也所謂利一害倍而¶
　民齟齬不從也輸榖三升税永蠲矣挈千金與人而¶
　不責其直民不懽乎所謂利興而害亡而不從者十¶
　無一也率是著為令愚切以為計之便¶
　　議防盗賊¶
<pb:KR3k0050_WYG_037-16a>¶
　山東盗巢必稱梁山即前代巨冦宋江盤據之處雖¶
　大瀦已成平陸而周環八百里之内猶多遺風平時¶
　習技藝重游俠自為黨與以相侵制至死不改按古¶
　史稱蚩尤葬夀張豈其有以致之乎安平鎮即張秋¶
　乃東阿陽榖夀張三縣交地四民輻輳不止萬家三¶
　十七年陽榖灾異流言日傳人心恟恟臨清兵備道¶
　於張秋選集市民七百餘丁編為行伍教以武藝至¶
　今各精兵地方幸以寧戢前撫按謂張秋宜北援神¶
<pb:KR3k0050_WYG_037-16b>¶
　鎮例增捕盗通判一員以彈壓之增以弓快附以市¶
　丁即隠然虎豹在山之勢矣¶
　　議處登萊¶
　登萊一方不過數百里地瘠鹵禾苗少熟而淄清綰¶
　轂其口榖有餘不能出給他郡以轉資不足不能求¶
　糴他郡祗以自給故小熟則驟饒小凶則坐困無間¶
　嵗之積者乃其恒也¶
　　山東總論¶
<pb:KR3k0050_WYG_037-17a>¶
　夫古今之勢不同强弱之形亦異今之山東視古東¶
　泰拓地無慮數千里長城巨防穆陵無棣昔之所謂闗¶
　隘者今皆為甸服矣然而潢池少警望風瓦解雖有¶
　險固莫之或支豈形勢之在今者果不足恃耶蓋嘗¶
　考之春秋戰國之時承太公修政之餘繼以桓公主¶
　威定覇民頼休息行伍充盈故齊地不下七十餘城¶
　而臨淄一邑帶甲已至二十餘萬蘇秦所謂連袵成¶
　帷揮汗成雨者是已國勢如之何其弗强哉楚漢之¶
<pb:KR3k0050_WYG_037-17b>¶
　際齊猶稱覇自王莽之亂山東盗起青徐首難既而¶
　黄巾煽禍海岱騷然民塗兵革重以石勒慕容超之¶
　殺戮金元之末亂齊地荒凉削弱泊焉不振固其宜¶
　也國家承平百餘年休養生息濟南東兖頗稱殷庶¶
　而登萊二郡沂濟以南土曠人稀一望尚多荒凉萬¶
　一有如正徳年間流賊之警豈非有國家者之深慮¶
　哉昔人有言土地軀幹也人民精魂也精魂完而後¶
　軀幹固此地利所以不如人和也雖然談形勢者必¶
<pb:KR3k0050_WYG_037-18a>¶
　稱要害山東要害之地凡五臨清南北之咽喉也武¶
　定燕薊之門庭也曹濮魯衛之藩蔽也沂州徐淮之¶
　鎖鑰也登萊邊衛海東之保鄣也守咽喉則齊右安¶
　固門庭則渤海靖謹藩蔽則河東固嚴鎖鑰則南顧¶
　無憂慎保障則倭奴殄患五要守而山東可安枕也¶
　山川險絶又烏足道哉¶
　　河南圖叙¶
　河南古豫州地閫閾中夏四方輳進蓋彰徳則控河¶
<pb:KR3k0050_WYG_037-18b>¶
　北(今北直/隸是)嵩洛以蔽山南(今陜西/南境是)南陽汝寧直走襄¶
　黄(襄陽黄州俱/湖廣屬府)之郊而開封則其都㑹也由開封以¶
　泝衛河可以漕山東沿汴泗可以漕淮故言形勝者¶
　次闗陜焉然分建宗親班禄無藝以今計之嵗賦幾¶
　至百萬民亦勞矣且歸睢陳州(三州俱開/封府屬)一帶地兼¶
　數省統轄非一姦人常藉以首難剿捕則潰逸四出¶
　禍延他境彰徳道出趙魏之間軍民左右屬盗雖歛¶
　蹟而牽制之患實與歸徳同若考七郡之地山水環¶
<pb:KR3k0050_WYG_037-19a>¶
　互民物茂實則汝寧為優鑄山獵野依慿險固强弓¶
　利弩出乎其間則河洛河南為著然土地未闢教令¶
　未馴非課農宣化加意拊循則冦盗刼奪之禍嵗不¶
　免矣¶
　　沿革¶
　古豫州地漢置豫州刺史察舉潁川河南等郡而不¶
　常所治東漢置司隸校尉治洛陽而别置豫州於譙¶
　郡唐於此置河南道開元中置都畿河南河北三道¶
<pb:KR3k0050_WYG_037-19b>¶
　採訪處置使而都畿道治東都河南道治陳留河北¶
　道治漢郡宋都於汴置京東西二路安撫使以開封¶
　河南守臣兼領元於此置河南江北等處行中書省¶
　河南江北道肅政亷訪司本朝置河南等處承宣布¶
　政使司都指揮使司提刑按察司並治于開封云¶
<pb:KR3k0050_WYG_037-20a>¶
¶
<pb:KR3k0050_WYG_037-21a>¶
　河南等處承宣布政使司治開封左右布政使二左¶
　右㕘政三左右㕘議三(京師管/糧一)領府八屬州一十二¶
　縣九十有七總為里三千八百八十里半户五十八¶
　萬九千二百九十六口五百一十萬六千一百七十¶
　夏秋二税共米麥二百四十一萬四千四百七十七¶
　石内除起運外止該存留麥米并棗子棗株米共八¶
　十六萬八千八百六石有零每嵗禄米該用粟麥一¶
　百四萬六千二百有零除王府并合省文武官吏師¶
<pb:KR3k0050_WYG_037-21b>¶
　生旗校官軍俸糧六十九萬三千餘石不計外絲三¶
　十五萬三千六百四十三兩絹九千九百五十九疋¶
　綿花三百四十二觔馬草二百二十八萬八千七百¶
　五十四束¶
　衛河提舉司一¶
　河南都指揮使司(隸中軍/都督府)都指揮三内掌印一僉書¶
　二領衛一十有四(屬所四/十九)¶
　守禦千户所七本都司所屬除二班京操外馬歩官¶
<pb:KR3k0050_WYG_037-22a>¶
　軍一萬五千九百餘員名備用馬疋數具在直隸軍¶
　馬項下　儀衛司八¶
　提刑按察司按察使一　副使六　僉事七　分道¶
　四(大梁/汝南)　(河南/河北)¶
　欽差巡撫都御史一¶
　巡按御史一或清軍一(俱駐/開封)¶
　王府八　周府(髙五原封杭州/改開封䕶衛二)　(郡王五/十四)唐府(髙二/十三)¶
　(封南陽禄五/千石有䕶衛)　(郡王一/十四)伊府(髙二十五封河南/一千石䕶衛一)　(郡/王)¶
<pb:KR3k0050_WYG_037-22b>¶
　(七/)趙府(成三封/彰徳)　(郡王/十二)鄭府(仁二封鳯翔/改懐慶)　(郡王/九)崇¶
　府(英六封/汝寧)　(郡王/三)徽府(英九封鈞/州今除)　(郡王/十六)汝府(憲十/封衛)¶
　(輝今/絶)潞府(穆/二)¶
<pb:KR3k0050_WYG_037-23a>¶
¶
<pb:KR3k0050_WYG_037-24a>¶
　開封府其名古大梁漢陳留元汴梁(繁/劇)其屬州六縣¶
　三十附郭祥符(一百七十/五里繁衝)外陳留(四十八/里僻繁)杞(一百二/十二里)¶
　(繁/冗)通許(二十/四里)太康(三十五/里僻冗)尉氏(二十五/里僻衝)洧川(二十八/里簡)¶
　鄢陵(十九里/僻簡)扶溝(十九/里)中牟(三十七/里冗)陽武(五十一/里僻繁)原¶
　武(二十一/里僻簡)封丘(四十三/里僻冗)延津(二十七/里衝兄)蘭陽(三十八/里簡僻)儀¶
　封(二十/一里)陳州(二十六/里僻冗)屬商水(十四/里簡)西華(二十六/里僻簡)項城¶
　(十七里/僻簡)沈丘(十五里/僻簡)許州(四十八/里衝繁)屬臨潁(二十二/里衝繁)襄¶
　城(三十二/里繁衝)偃城(二十五/里衝繁)長葛(三十五/里僻簡)鈞州(七十六/里衝繁)屬¶
<pb:KR3k0050_WYG_037-24b>¶
　新鄭(二十八/里衝)宻(二十七/里僻簡)鄭州(三十六/里繁)屬滎陽(十五里/頗繁)¶
　滎澤(十六/里)河隂(十一里/簡僻)汜水(十四/里裁)其形勝天下要衝¶
　水陸都㑹岡阜繚轉龍盤虎伏其俗人禀中和俊髦¶
　儒雅勤耕紝有忠義習淳尚質¶
　歸徳府其名古商丘亳邑漢睢陽(簡/)其屬州一縣八¶
　附郭商丘(二十/七里)外寧陵(七里/僻簡)其形勝(同/上)其俗有先王¶
　之遺風重厚多君子¶
　彰徳府其名漢晉魏郡唐鄴郡(繁/)其屬州一縣六附¶
<pb:KR3k0050_WYG_037-25a>¶
　郭安陽(八十四/里繁)外湯隂(四十三/里繁)臨漳(三十九/里簡僻)林(三十/五里)¶
　磁州(四十里/繁衝)屬武安(三十五/里僻簡)渉(二十八/里裁僻)其形勝旁極¶
　齊秦跨躡燕趙其俗淳古英雄¶
　衛輝府其名古衛魏朝歌晉汲郡(頗/繁)其屬縣六附郭¶
　汲(四十/里繁)外胙城(二十里/僻簡)新鄉(五十里/繁衝)獲嘉(三十八/里衝簡)淇(二/十)¶
　(六里/冗衝)輝(五十二/里僻繁)其形勝左孟門右大行其俗剛武氣¶
　力重義踈財¶
　懐慶府其名古覃懐漢河内(繁/)其屬縣六附郭河内¶
<pb:KR3k0050_WYG_037-25b>¶
　(二百十六/里繁衝)外濟源(七十六/里簡僻)脩武(六十一/里冗衝)武陟(七十四/里僻冗)¶
　温(三十三/里僻簡)其形勝帶河為固山水延袤其俗奢儉得¶
　中¶
　河南府其名周南洛陽秦三川漢河南(衝/)其屬州一¶
　縣十三附郭洛陽(八十八里/淳繁衝)偃師(三十六/里僻簡)鞏(二十九/里簡衝)¶
　孟津(二十五里/衝冗刁)宜陽(五十八/里僻簡)登封(四十四/里僻)永陵(六十/七里)¶
　(僻/)新安(十八里/繁衝)澠池(二十八/里冗)嵩(五十六/里僻簡)陜州(三十四/里繁衝)¶
　屬靈寳(五十九/里冗衝)閿鄉(二十五里/冗衝刁)盧氏(三十四/里僻刁)其形勝¶
<pb:KR3k0050_WYG_037-26a>¶
　左成臯右澠池前崧髙後大河其俗淳朴忠義¶
　南陽府其名秦南陽(繁/)其屬州三縣十五附郭南陽¶
　(二十二/里繁衝)鎮平(七里/僻簡)唐(十/里)泌陽(二十/里簡)桐柏(十八/里簡)南召(二/十)¶
　(里/簡)鄧州(三十七/里僻簡)内鄉(二十/五里)新野(二十二/里繁衝)淅川(十八里/僻簡)¶
　裕州(二十四/里繁衝)屬舞陽(二十六/里簡僻)華(二十/四里)汝州(二十九/里僻冗)屬¶
　魯山(二十六/里僻簡)郟(四十六/里僻簡)寳豐(四十里/僻簡)伊陽(二十一/里簡)其¶
　形勝成臯之固商坂之阻其俗務穡重禮¶
　汝寧府其名秦汝南宋淮康(繁/)其屬州二縣十二附¶
<pb:KR3k0050_WYG_037-26b>¶
　郭汝陽(二十九/里冗)新蔡(九/里)西平(二十/七里)上蔡(二十九/里繁衝)遂平¶
　(二十八/里簡)真陽(十五里/僻簡)信陽州(九里/僻簡)屬羅山(二十/一里)確山¶
　(二十二/里簡)光州(三十一里/簡僻冗)屬光山(三十八/里簡)固始(七十二/里僻簡)¶
　息(二十八/里簡)商城(二十二/里僻簡)其形勝襟帶長淮控扼潁蔡¶
　其俗剽輕寡積重義尚質¶
　河南承宣布政使司領府八曰開封(大原陳留汴梁/汴州五代東京)¶
　(南京路三/川郡繁劇)曰歸徳(亳邑碭郡商丘宋國宋城睢陽梁/都睢州郡宣武軍南京應天府簡)¶
　曰河南(周南洛陽三川郡河南郡司州漢東京/西都東都西京徳昌軍金昌府衝繁)曰南¶
<pb:KR3k0050_WYG_037-27a>¶
　陽(荆州郢州苑/州申州繁)曰汝寧(汝南淮康行臺總管府/豫州蔡州懐寜軍繁)曰彰¶
　徳(上黨邯鄲魏郡冀/州鄴都魏寧邑繁)曰衛輝(古衛朝歌義州汲/郡河平軍頗繁)曰懐¶
　慶(殷國覃懐河内懐州/沁南軍懐孟路繁)¶
　　處置¶
　河南為諸夏中區向稱樂土近以宗室日蕃黄河嵗¶
　徙禄粮工役勞費不貲民始不堪命矣開封河南懐¶
　慶衛輝彰徳五郡衝繁雖同彰徳間於趙魏軍民雜¶
　處牽制尤甚歸徳地聨數省統轄非一宿姦大猾時¶
<pb:KR3k0050_WYG_037-27b>¶
　發首難之端南陽疲敝且多礦盗殷富則汝蔡為優¶
　勁强則河洛為最是故藩禄軍需均常規算第恐皮¶
　盡而毛無所附方來之患有難言者保釐大臣其蚤¶
　夜慎圖之¶
　　豫州風俗¶
　豫之為中州也始自成周書曰王來紹上帝自服於¶
　土中言四方道理均天地所合也四時所交也風雨¶
　所㑹也隂陽所和也是故可以對上帝饗神祗則無¶
<pb:KR3k0050_WYG_037-28a>¶
　灾沴之祲百物阜安田賦上中錯則少饑饉之慮嵩¶
　髙經其南王屋析城迤其北成臯虎牢是稱要害亘¶
　其隅則無盗賊意外震驚之虞四塞阻險中原如底¶
　洪河淮汝洛汭漳鄴泉流澄其中山川錯落風氣淳¶
　美是多道徳文章閥閲之士天苞地符通乾流坤赤¶
　文緑字命於天地呈於人間則四海未有文字之先¶
　而豫先傳虙戲厲山始鑿洪濛剖判之以定兩間分¶
　四序而人有紀則四海未定治之初而豫先治後乃¶
<pb:KR3k0050_WYG_037-28b>¶
　周公分陜汝洛之間卒多遵化仲尼羣七十子之徒¶
　游談列國端木賜顓孫師若黎耕公良孺公孫龍之¶
　徒多豫産往來闡述其被聖人之道是所謂飲食而¶
　裘葛也若天性然矣周道衰微聖王不作於是洛陽¶
　蘇生本鬼谷氏之學起家閭閻厯説韓魏齊楚六國¶
　與張儀共騖為揣摩從衡之術世名長短家争三川¶
　之利取客卿之長輕負郭之資道路不敢仰視人心¶
　或為之馳驟三代禮樂教化之風變矣至漢梁孝王¶
<pb:KR3k0050_WYG_037-29a>¶
　以藩屏之親恃同車之愛闢地靡財出入警蹕築東¶
　苑三百餘里落猨棲龍鹤洲鳬渚複道連平臺三十¶
　里延四方豪傑羊勝公孫詭枚乘鄒陽之徒登髙作¶
　賦命意竒邪賞賜或至千金山以東遊説之士多歸¶
　之世名曰梁苑賓客豫風又一變建安以來曹氏父¶
　子狐媚欺人既得鄴辟苑囿廣亭榭臨漳水而封其¶
　土六十歩一臺表銅雀一丈五尺貫其頂金虎氷井¶
　戲馬鬬雞相望掩映天下才人墨士望風奔走其間¶
<pb:KR3k0050_WYG_037-29b>¶
　於是王粲鍾繇徐幹楊脩應璩之徒出入應制陳思¶
　王聨鑣振響時加評品世名曰鄴下才子豫風又一¶
　變唐宋而下勿論也夫揚葩抒藻自稱永世之業流¶
　金石之功顧豈不文然去先王道徳之奥逺矣矧乎¶
　趨私門開徑竇寡亷鮮耻博詬賈禍後生小子争嚮¶
　風以為竒談而不知其壊心術百世而下猶或且抵¶
　掌而道之以為竒遘而不知㫚天常汚風俗甚不可¶
　為訓矣洪河自𤣥黄迄今或南徙道蔡北徙酸棗胙¶
<pb:KR3k0050_WYG_037-30a>¶
　中州徙原陵變遷靡常王屋析城有時而崩騰二室¶
　不無振撼凡皆豫山川之改易人心自簡而趨於蠧¶
　由質變贋能保其不如水流下山斯蹇哉有謂豫財¶
　貨不外洩内流然矣然吾以財之匱正坐此闤闠子¶
　不知也江淮間舸艇畫夜不絶芻粟之利此通彼亦¶
　可救此豫河空澎湃而寡利濟一值凶殘有流移周¶
　道耳四方至者蘧廬上下輷殷不衣裘乎豫則飲食¶
　乎豫也此皆睢睢盱盱而日用為生者男炊婦㸑以¶
<pb:KR3k0050_WYG_037-30b>¶
　享賓旅不從天降别無神鬼轉輸之竒譬之人身捉¶
　襟則肘出矣能多美乎時或挾輕資來遊汴洛陳衛¶
　之衝天下百貨所陳物價騰湧不無潤濟辟之賈合浦¶
　者非不充然萬金之殖顧行貸而市是寒不可衣饑¶
　不可食也喋喋號於人而曰富豈不貧而富矣哉又¶
　况行者饗居者啜其餘市相倣效蚩蠢而起田中者¶
　轉復涎咽日逐姦利滛靡之塲民窮而風流隨以蕩¶
　矣洛陽生有言地雖小而田舍廬廡之數曾無所芻¶
<pb:KR3k0050_WYG_037-31a>¶
　牧以為富庶不知牽牛而蹊人之田蹊則有罪矣人¶
　亦可憫也古者地有一易再易嵗更畨而食今盡不¶
　易之地矣然且力盡求地不已曰地利之無養也有¶
　是哉故無尺地非養是以不得養豫人率媮惰不知¶
　經始一力作則見以為苦楚遇大祲有束手枵腹而¶
　已矣豫之南有召信臣之溉北有西門豹史起鄴下¶
　之溉中有孫叔敖汝墳之溉後有創起者未可更僕¶
　數天澤何常不流在人瀦畜之耳一雨則潰出四溢¶
<pb:KR3k0050_WYG_037-31b>¶
　汒乎靡所收拾曾不踰旬又復延頸而跂之天天固¶
　如是家給人足哉毋論中土即達天下安往不嵗值¶
　凶荒哉然匪自今矣戰國時七雄列侯並驟而起争¶
　自淬礪整頓以日夜冀己土宇之辟加於他國己人¶
　民恨不厝之袵席上休噢呵呴之摩其足如保赤子¶
　不相流離魏王移民移粟河内河東之間財殫力疲¶
　既而卒無以加故自侈之曰盡心焉耳矣盡己之心¶
　盡民之力而不能盡天之道長孺謁者河内失火屋¶
<pb:KR3k0050_WYG_037-32a>¶
　比延燒以為是不足煩天子之使河内水旱千餘里¶
　父子相食萬餘家不相保矯詔發倉以賑困窮民用¶
　存活水旱饑饉之災周之末漢之季被之矣民窮盗¶
　起自古為然矧乎地大物衆有不為盗賊藪者乎北¶
　枕燕趙馳驅鳴鏑而行者未始無也山東故多盗吳¶
　楚兵連故皆窺伺我睢陽潁宛界多間諜不止楚人¶
　呰窳而媮生豫未必裕也秦之强六國時苦魏久矣¶
　晉之富河坂之險又日夜東出而飲我河上試編豫¶
<pb:KR3k0050_WYG_037-32b>¶
　人户有不半為秦晉賈者乎下大行而南牧羊腸道¶
　介然用之成路巧者有餘拙者不足地重難動摇勇¶
　於任俠怯於赴公故曰多刼人者大國之風也豫亦¶
　有之漢時潁川郡故多盗黄覇聰明强識吏民不敢¶
　欺姦人以去盗賊入他境而潁治武帝時南陽盗有¶
　梅免白政大或剽城邑宥罪罟窘辱郡縣守尉趣具¶
　食饗士卒自是繡衣直指使始王庭史自廣平守河¶
　内河内故多豪猾俠廷史為方畧具私馬傳爰書多¶
<pb:KR3k0050_WYG_037-33a>¶
　論報不三日而達長安至今其風猶在晉太康汲郡¶
　人不凖掘得魏襄王塜出銅劍一枚竹史十車漆書¶
　文科斗多剥落尋命中書監荀朂令和嶠詮次為十¶
　五部八十七巻自是汲塜書始出而傳者以為美談¶
　是盗之掘也有自矣戕人之親暴寒人之骸骼至不¶
　可收拾和氣傷而災祲為沴者未必非是也¶
　　時務利病¶
　五季及宋都汴梁汴梁宅中南北衝道水陸後世議¶
<pb:KR3k0050_WYG_037-33b>¶
　都者舍金陵其庶幾乎其地平曠無險三代前封建¶
　諸侯則王畿無恃故不可都春秋以後葵丘之㑹踐¶
　土之盟敗師于邲于鄢陵及劉項畫界鴻溝已各留¶
　意夫重屯之勢利於用武又得扼控屏蔽以制於外¶
　是誠勝地如固燕薊固絳澤則漳徳衛輝無北憂固¶
　山南則嵩洛無西憂固襄黄則南汝無南憂固臨濟¶
　則歸陳無東憂由是而運於四方漕貢朝㑹之便永¶
　無所滯執事之言曰陜洛西隣秦晉多深山絶巘嵩¶
<pb:KR3k0050_WYG_037-34a>¶
　盧新澠之間礦徒動輒呼聚而葉裕内鄉亦時發焉¶
　是願聞治礦之策也愚則曰礦徒固良民也其初首¶
　事者二三角腦而已矣山川之寳有以歆其見利之¶
　心接引之徒有以便其往來之跡前此有犯者夫既¶
　或治之矣何害之敢生即有生焉鄰里有互察之令¶
　村落嚴禁爐之條河梁絶津渡之黨則勢将自阻散¶
　其徒而詰其首一告諭之間渙然離耳此不必有意¶
　督過之也執事之言曰歸徳南連鳯潁北接蕭碭徐¶
<pb:KR3k0050_WYG_037-34b>¶
　沛巨盗乘間為梗而光羅鄧州亦時有焉是願聞弭¶
　盗之方也愚則曰盗賊亦吾民也其間怙惡者幾處¶
　積窩之家而已矣持刀劍忘牛犢之思脅貨財充衣¶
　食之業前此有屢犯者夫既或殱之矣何事之足虞¶
　即有虞焉鄉邑修保甲之法閭里重藏匿之科官司¶
　謹詰捕之實則其風自消擒真犯而戒株連一展布¶
　之間帖然定耳此不必用意深治之也雖然此道其¶
　常耳非所以語於義之精也齊其末焉非所以語於¶
<pb:KR3k0050_WYG_037-35a>¶
　治之本也明問所及而豈徒哉無恒産而無恒心者¶
　凡民之夙習也饑寒切於肌膚慈母且不能保其子¶
　者人情之大凡河南地居中土供應多方徵輸百出¶
　年豐無終嵗之飽時平無一日之安驅迫如此之甚¶
　欲其不為礦且盗不可得也古之君子不有裕民止¶
　盗者乎夫國額不可减也而額外之徵如商税魚課¶
　陂塘水堰民兵買馬日支紙劄火耗車牛之費獨不¶
　可量為未减乎嵗例不可缺也而例外之徭如河夫¶
<pb:KR3k0050_WYG_037-35b>¶
　稍草堡夫火夫青衣甲首之類獨不可量為節省乎¶
　寛一分受一分之賜則民安一分之心孔子曰茍子¶
　之不欲雖賞之不竊周官曰以公㓕私民其允懐如¶
　得其道則礦徒可得消也盗賊可得弭也不然迫之¶
　愈至生之愈窮治之愈深犯之愈衆豈特河南之民¶
　能為礦且盗乎所可憂者尚多也執事曰大河西來¶
　自砥柱析城王屋東過孟津入開封之境地平土䟽¶
　蕩囓為災嵗費埽捲以萬計民膏竭矣河患依然誠¶
<pb:KR3k0050_WYG_037-36a>¶
　哉是言也夫知其非計而猶為之智者不為也請以¶
　己試之明驗質之可乎漢時河决内黄河决金隄河¶
　决酸棗河决黎陽屢决屢塞殆無虚嵗東漢以後棄¶
　不復築而河之帖然安流者垂數百年治與不治之¶
　效盖彰彰矣今之治河者以一丸之土遏漲天之流¶
　以踈柳之條禆排雲之岸農功有盡巨浪無窮不幾¶
　㸃雪於洪爐乎或者曰然則廢埽捲與曰何可廢也¶
　相其勢而順導之則其所省者嵗當不下數千亦何¶
<pb:KR3k0050_WYG_037-36b>¶
　憚而不為乎執事曰宗室生齒日繁即如周府宗禄¶
　原額止四萬有竒而嵗給當三十三萬加徵則勢不¶
　行設處則謀無措奏計則又不得請誠哉是言也夫¶
　知其困迫而不為之所仁者不為也請以己窮之事¶
　勢論之可乎今時一府為郡王者六十焉為将軍者¶
　以千焉為中尉者郡縣君者數千焉其財愈匱其生¶
　愈繁數年以後且将盈萬勢方窮蹙自當變通識與¶
　不識之人皆知之矣今之當事者明例有嚴既不敢¶
<pb:KR3k0050_WYG_037-37a>¶
　議坐需其迫又為不可袖手旁觀掩目長嘆不幾刻¶
　劍於行舟乎或者曰然則變條例與曰何敢變也酌¶
　其宜而取裁之則其所省者嵗當不下萬金亦何憚¶
　而不為乎雖然相勢以治河而相之之實策将安出¶
　酌宜以制禄而酌之之方義又何居明問所及而豈¶
　徒哉達節而不拘者上智之事也善世而博化者聖¶
　人之𢎞也河南嵗苦治河而民之脂膏已竭人苦宗¶
　禄而時之經營無良畜縮如此之甚欲必循常調不¶
<pb:KR3k0050_WYG_037-37b>¶
　可得也古之君子不有更化善治者乎夫河薄城市¶
　量與埽捲而大瀦之野廣漢之墟去城遥逺原無民¶
　居縱有衝蕩害亦未甚聴其自流可也柳稍大户報¶
　擾紛紜而儀封以下考城以西沿隄官柳百里成林¶
　嵗伐餘條還充官用柳性耐折無傷本根量為取之¶
　亦可也如此則所省豈止倍蓰哉此則可省而人不¶
　能省也例闗大體或難更改而縣主以下止給冠服¶
　儀賓䟽逺許賜衣巾其俸資不可省乎法有厲禁或¶
<pb:KR3k0050_WYG_037-38a>¶
　碍施行而王官冗秩盡革副員中尉各宗聴從生理¶
　其廪餼不可汰乎如此則所省豈止千萬哉此則可¶
　行而今未之行也法窮則變惟變然後可通法通則¶
　久惟久然後相守易曰益之損之與時宜之記曰協¶
　諸義而恊則禮雖先王未之有可以義起也善用則¶
　治河之䇿未嘗無也制禄之糧未嘗乏也不然裹足¶
　而計程膠柱而調瑟豈特河南之民迫於河患與宗¶
　禄乎其所可慮者尚多也斯四者皆救時之急務善¶
<pb:KR3k0050_WYG_037-38b>¶
　治之宏綱也¶
　　議田賦¶
　河南之田賦在國初時當民力饒裕未嘗患其不均¶
　也今合八郡而統論之則彼此大懸絶矣故重者計¶
　畆踰斗而輕者畆不踰升以不踰升者而較之踰斗¶
　者其相去蓋十倍此或謀始者之未審與而豪右之¶
　兼併姦宄之隠漏又多有之民如之何而不病也故¶
　議者亟欲均之夫均之誠是也然以人情觀之則可¶
<pb:KR3k0050_WYG_037-39a>¶
　行于一邑不可行于一郡而一省則尤難矣况又制¶
　額誠不可變也而救弊之術可得而議者有數端焉¶
　一曰殊正派謂實徵折布之類以糧之重輕定數之¶
　多寡也二曰均兑軍謂汝南二郡之税均輸水次與¶
　諸郡等也三曰别糧價謂重糧得輕價輕糧得重價¶
　也四曰酌嵗辨謂非常之雜供嵗不常有令糧重者¶
　常得脱也五曰覈徭役謂移其糧重者之徭而加諸¶
　糧之輕者或十之二三可也之五者跡似循仍而意¶
<pb:KR3k0050_WYG_037-39b>¶
　實釐正百姓亦隂受其惠矣且又無丈量之煩而表¶
　公平之體奚為而不可也¶
　¶
　¶
　¶
　¶
　¶
　圖書編巻三十七¶
