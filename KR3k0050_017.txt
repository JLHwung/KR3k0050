# -*- mode: mandoku-view; -*-
#+TITLE: 圖書編
#+DATE: 2015-08-24 23:32:49.882293
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷十七
<pb:KR3k0050_WYG_017-1a>¶
欽定四庫全書¶
　圖書編卷十七¶
　　　　　　　　　　　　　明　章潢　撰¶
　　二十八宿總叙¶
　天以一氣周流無端倪也謂天無體以二十八宿為¶
　體信然矣列宿果有所謂度所謂道哉日月五星之¶
　行與列宿相值由北至南而縱分之故曰度由東至¶
　西而横計之故曰道度也道也皆強名耳是故二十¶
<pb:KR3k0050_WYG_017-1b>¶
　八宿者天之經星也如角亢氐房心尾箕東方七宿¶
　也北則斗牛女虚危室壁西則奎娄胃昴畢觜參南¶
　則井鬼栁星張翼軫厯家候昏旦中星以為節候之¶
　準故堯典曰厯象日月星辰如日中星鳥日永星火¶
　宵中星虚日短星昴指此也惟其在天一定不易故¶
　謂之為經而七政者其緯耳其天體所由名乎列之¶
　為十二次而𤣥枵陬訾降婁大梁實沈鶉首鶉火鶉¶
　尾夀星大火析木星紀所由名凡列國分野皆定於¶
<pb:KR3k0050_WYG_017-2a>¶
　兹焉别之為四方而蒼龍朱雀白虎𤣥武所由名凡¶
　四時節氣皆準於兹焉然而各方七宿又分之以七¶
　政如角之木亢之金氐之土與房日心月尾火箕水¶
　各宿所分皆然若以為星家之說不可盡信而其說¶
　未嘗不驗其亦有所自乎觀嚴子陵動客星之占陳¶
　仲弓應德星之聚雖匹夫之㣲且與天象相闗是又¶
　不特星隕如雨而周替彗長竟天而秦亡驗諸國君¶
　為然也至分為二十八禽如角木蛟亢金龍之類則¶
<pb:KR3k0050_WYG_017-2b>¶
　有不可得而知者况天道髙逺未易言也奎壁號文¶
　章之府斗牛分吳楚之墟箕畢以候風雨房心以候¶
　明堂軫主樂昴主胡其占候之術愈窈𡨕愈不可測¶
　矣獨考中星以欽若昊天敬授人時君子其敢忽諸¶
<pb:KR3k0050_WYG_017-3a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-3b>¶
　　角宿總敘¶
　角二星十二度為主造化萬物布君之威信謂之天¶
　闗其門天門也其内天庭也故黄道經其中七曜之¶
　所行也其星明則太平芒動則國不寧日食右角國¶
　不寧月食左角天下道斷金火犯有戰敵金守之大¶
　將持政左角近天田為理主刑其南為太陽道五星¶
　犯之為旱右將為將主兵其北為太隂道五星犯之¶
　為水蓋天三門猶房之四表也左右間二星曰平道¶
<pb:KR3k0050_WYG_017-4a>¶
　為天子八達之衢明正則吉動揺則法駕有虞天田¶
　主天子畿内封疆金守之主兵火守之主旱水守之¶
　主潦平道西一星曰進賢在太微宫東明則賢者在¶
　位暗則在野又曰主卿相舉逸才周鼎三星在攝提¶
　西國之神器不見或移徙則運祚不寧天門二黒星¶
　在平星北角之南主天之門為朝聘待客之所明則¶
　四方歸化不見兵革起邪佞生平星二星在庫樓北¶
　平天下之法獄廷尉之象也庫樓十星其六大星為¶
<pb:KR3k0050_WYG_017-4b>¶
　庫南四星為樓在角南一曰天庫兵車之府也傍十¶
　五星三三而聚者柱也中央四小星衡也主陳兵其¶
　占曰庫中心不見兵四合無星則下臣謀上明而動¶
　揺則兵出四方盡不見則國無君庫樓東北二星曰¶
　陽門主守隘塞也南門二星在庫樓南天之外門也¶
　主守兵明則外方入貢暗則四境叛客星守之主兵¶
　至　角二星距南星去極九十七度半　庫樓十星¶
　距西北星去極一百二十三度入軫十五度半　南¶
<pb:KR3k0050_WYG_017-5a>¶
　門二星距西星去極一百三十七度入軫十一度¶
　平道二星距東星去極九十一度入角二度　天門¶
　二星距西星去極一百四度半入軫十六度　平星¶
　二星去極一百二度半入軫十六度　天田二星距¶
　西星去極八十三度半入角二度半　周鼎三星距¶
　東北星去極六十四度半入角宿七度半¶
<pb:KR3k0050_WYG_017-6a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-6b>¶
　　亢宿總敘¶
　亢四星九度日月之中道主天一内朝天下之禮法¶
　也又曰攝提天下奏事聽訟理獄録功者也亦為疏¶
　廟主疾疫其星明大四海歸王輔臣納忠人無疾疫¶
　移動多病不見天下鼎沸而旱澇作矣大角一星在¶
　攝提間天王座也又為天子梁棟金守之則兵起日¶
　食主凶亢南七黒星曰折威主斬殺金火守之兵戈¶
　犯邊將有棄市者攝提六星直斗之南主建時節司¶
<pb:KR3k0050_WYG_017-7a>¶
　禨祥攝提為盾以夾擁帝座也主九卿眀大三公恣¶
　横客星入之聖人受制一曰大臣之象頡頏二星在¶
　折威東南主考囚察誠偽也陽門在庫樓東北主邊¶
　塞險阻之地客星出陽門兵戈犯邊¶
　亢四星距南第二星去極九十六度攝提大星其右¶
　距北大星去極六十七度入亢七度其左距南星去¶
　極七十二度半入亢七度　大陽門二星距西星去¶
　極一百一十三度入角十度　折威七星距西第三¶
<pb:KR3k0050_WYG_017-7b>¶
　大星去極一百二度入亢三度　大角一星去極六¶
　十六度去極二度半　頡頏二星距東南星去極一¶
　百一十二度半入亢四度¶
<pb:KR3k0050_WYG_017-8a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-8b>¶
　　氐宿總敘¶
　氐十六度下二星為五星日月中道為天子之路寢¶
　明則大臣后妃奉君不失節如不見或移動則臣將¶
　謀内禍亂生矣日月食主火亂木犯之立后妃火犯¶
　之臣僭上金犯拜將水犯百官憂客星犯婚禮不整¶
　彗孛犯暴兵起月暈人不安一曰氐為后妃之府休¶
　解之房前二星適也後二星妾也將有徭役之事氐¶
　先動星明大則民無勞天乳在氐北主甘露明則潤¶
<pb:KR3k0050_WYG_017-9a>¶
　澤甘露降招揺一星在梗河北次北斗柄端主邊兵芒¶
　角變也揺動則甲兵大起梗河二星在大角北天子以¶
　備不虞其色變動有兵喪帝席三星在大角西北宴樂¶
　獻夀之所其星不見大臣失位亢池六黒星為沈舟楫¶
　主迎送移徙則凶騎官二十七星在氐南天子騎士之¶
　象星衆則安不見兵起車騎三黒星在氐南騎官之上¶
　都車馬之將也金火犯為殃動揺車騎行天輻兩黃星¶
　在房西主鸞駕客星來守之則輦轂有憂也騎陣將軍¶
<pb:KR3k0050_WYG_017-9b>¶
　一星在騎官東南主騎將也動揺則騎將出¶
　氐四星距西南星去極一百四度半　亢池六星距北¶
　大星去極七十度半入亢三度　天乳一星去極九十¶
　二度入氐十四度　招揺一星去極九十一度入亢四¶
　度半　梗河三星距大星去極五十九度入氐二度¶
　騎官二十七星距西北星去極一百二十度入氐宿初¶
　度　車騎三星距東南星去極一百四十度入氐二度¶
　帝席三星距東星去極六十七度半入氐宿一度半¶
<pb:KR3k0050_WYG_017-10a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-10b>¶
　　房宿總敘¶
　房六度為明堂天子布政之宫也亦四輔也下第四¶
　星上將也次星次相也上星上相也南二星君位北¶
　二星夫人位又四表中間為天衢之大道亦謂之天¶
　闕黃道之所經也南門曰陽環亦曰陽道其南曰大¶
　陽北間曰隂間亦曰隂道其北曰大隂七曜由乎天¶
　衢則天下和平由陽道則主旱喪由隂主水兵房星¶
　亦曰天駟為天馬主車駕南星曰左驂次左服次右¶
<pb:KR3k0050_WYG_017-11a>¶
　服次右驂亦曰天廐又主開閉為畜藏之所由也房¶
　星明則主王者明驂星大則起兵星離則夭流日月¶
　食則主昏亂權臣横彗孛犯之兵起下二星為隂五¶
　星犯之為水上二星為陽五星犯之為旱房北二小¶
　星田鈎鈐房之鈐鍵天之管籥主閉藏鍵天心也王¶
　者孝則鈎鈐明近房則天下同心逺則天下不和王¶
　者絶后房鈎鈐間有星及疎折則地動河清東咸西¶
　咸各四星在房心北日月五星之道也為房之户所¶
<pb:KR3k0050_WYG_017-11b>¶
　以防淫佚明則吉暗則凶日月五星犯守之有隂謀¶
　大火守之兵起罰三星在東咸正西南北而列主受¶
　金贖罪正而列則法令太平曲而斜則刑罰不中日¶
　一星在房中道前太陽之精主明德金火犯守之有¶
　憂從官二星在積卒西見北¶
　房四星距南第二星去極一百一十四度半　鍵閉¶
　一星去極一百八度入房四度　罰三星距南星去¶
　極一百八度入心一度半　東咸四星距西南星去¶
<pb:KR3k0050_WYG_017-12a>¶
　極一百一十一度入心一度　日一星去極一百一¶
　十三度入氐十四度半　從官二星距西星去極一¶
　百二十二度入氐十四度　西咸四星距西南星去¶
　極一百四度半入氐十五度　鈎鈐二小星去極一¶
　百九度半入房二度半¶
<pb:KR3k0050_WYG_017-13a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-13b>¶
　　心宿總敘¶
　心六度一名天火天王位也中心星曰明堂為大辰¶
　天子之位也前星為太子不明則太子不得位後星¶
　為庶子眀則庶子繼心上四尺為日月五星之中道¶
　中心眀則化成道昌直則地動移徙不見國亡又曰¶
　心變黒色夫人有憂直則王失勢動則國有憂離則¶
　民流金火犯血光不止土木犯吉月暈兵起火來守¶
　之國無主客星及孛犯天下兵荒積卒十二星在房¶
<pb:KR3k0050_WYG_017-14a>¶
　星西南五營軍士也微而小則吉明大動揺兵火起¶
　一星亡兵出二星亡兵半出三星亡兵盡出他星守¶
　之兵火起近臣誅¶
　心三星距西前星去極一百四十四度半　積卒十¶
　二星距大星去極一百二十二度半入氐宿十五度¶
<pb:KR3k0050_WYG_017-15a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-15b>¶
　　尾宿總敘¶
　尾十九度后妃之府后宫之場也北之一丈為天之¶
　中道上第一星后也第二星夫人也次則嬪妾第三¶
　星傍一星名曰神宫解衣之内室尾亦為九子星色¶
　欲均明大小相仍則后妃妬忌後宫有序多子孫星¶
　㣲細暗后有憂疾疎逺則后失勢動則君臣不和天¶
　下亂就聚則大水水犯之及月暈則后妃死火犯宫¶
　中内亂土犯吉水犯宫中有事客星犯大臣諫日月¶
<pb:KR3k0050_WYG_017-16a>¶
　食主饑一曰金火守之後宫兵起龜五星在尾南漢¶
　中主定吉凶明則君臣和不明則為乖戾亡則赤地¶
　千里火守之兵起在外土守之兵罷天江四星在尾之¶
　北主太隂不欲明明而動水暴出參差則馬貴其星¶
　不見則河津闗道不通火守之有立主客入河津絶¶
　傅說一星在尾後河中主后宫女巫祝祀神靈祈禱¶
　一孕故曰主后宫之内祭祀以求子孫詩曰克禋克¶
　祀以弗無子此之象也其星明大王者多子孫小而¶
<pb:KR3k0050_WYG_017-16b>¶
　暗后宫少子動移則后宫不安星揺則天子無嗣魚¶
　一星在尾後河中主隂事知雲雨之期大明則隂陽¶
　和風雨時暗則魚多亡揺動則大水暴出出漢中大¶
　魚多死火守在南則旱在北則水起¶
　按傅說一星専主后宫女巫禱神之事謂之傅說古¶
　有傅母有保母傅而說者謂無母不喜之也今之婦人¶
　求子祀㜑神此𫝊說之義也偶商之傅說與此同音¶
　諸子更不詳審其義則曰傅說騎箕尾而去殊不知¶
<pb:KR3k0050_WYG_017-17a>¶
　箕尾専主后室之事故有傅說之佐焉¶
　尾九星去極一百二十七度半　龜五星距南第二¶
　星去極一百一十四度半入尾宿十度　魚一星去¶
　極一百二十六度入尾宿十五度半　傅說一星去¶
　極一百零八度入尾宿十四度半¶
<pb:KR3k0050_WYG_017-18a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-18b>¶
　　箕宿總敘¶
　箕十一度亦謂之天津後宫妃后之位上六尺為天¶
　之中道箕一曰天雞主八風凡日月五星在箕東壁¶
　翼軫者風起又主口舌主客蠻夷諸國故蠻夷將動¶
　先表箕星大明直則五榖熟君無讒間疎暗則無君¶
　世亂五榖貴蠻夷不服内外有差就聚細㣲天下憂¶
　動則蠻夷有使來離徙則人流若移入河國災相食¶
　月暈金火犯之兵起流星犯大臣叛月宿其野風起¶
<pb:KR3k0050_WYG_017-19a>¶
　杵三星在箕南主杵舂之用也縱為豐横為饑移徙¶
　人失業不見人相食客星入杵臼天下有急變糠一¶
　星在箕口前杵舂西北明則為豐暗則為饑不見人¶
　相食¶
　箕四星距西北星去極一百二十一度半　杵三星¶
　距中星去極一百三十八度入箕宿三度　糠一星¶
　去極一百一十七度半入尾十七度半¶
<pb:KR3k0050_WYG_017-20a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-20b>¶
　　斗宿總敘¶
　南斗六星曰天廟曰天位一曰天闕一曰天機一曰¶
　天府一曰天庫一曰天洞𤣥龜之首丞相天宰之位¶
　木星也主天子夀命之期主酌量政事禀受爵禄日¶
　月五星貫之為中道其南首二星曰魁為天庫又為¶
　天梁主兵革二星為天相主爵禄比尾二星曰杓為¶
　天府主夀命將有天子之事占之於斗其魁第一星¶
　主吳第二星主㑹稽第三星主丹陽第四星主豫章¶
<pb:KR3k0050_WYG_017-21a>¶
　第五星主廬江杓尾第六星主九江斗北大星亦曰¶
　天闗天子之正旗也土宫也六星欲其均明盛君臣¶
　同心天下安寧爵禄不僭風雨順時主夀康五榖蕃¶
　昌暗小則君臣失位天下不安芒角動揺則君臣失¶
　勢天下愁悲大小不齊則上下乖違移徙則賢臣逐¶
　天下病變色失常則隂陽不調宰相憂之日月五星¶
　逆入斗天下流蕩孛犯之兵起星小暗則廢宰相及¶
　死鱉十四星在南斗南鱉為水蟲歸太隂有星守之¶
<pb:KR3k0050_WYG_017-21b>¶
　曰永㑹主有水火守之旱建六星在斗背亦曰天旗¶
　臨於黃道天之都闗也建斗之間七曜之道建為謀¶
　事為天鼓為天馬南二星天庫也中央二星市也鐵¶
　銷也上二星旗附也見動揺則人勞月暈之蛟龍見¶
　牛馬疫月食五星犯守大臣相譖臣謀主亦為闗梁¶
　不通有大水天弁九星在建星北入河市宫之長也¶
　主列肆闤闠若市籍之事以知市珍也星明則吉彗¶
　星守之糴貴兵起天雞二星在狗國北主候時也金¶
<pb:KR3k0050_WYG_017-22a>¶
　火守之兵大起天籥八星在斗杓西主鎖籥闗閉明¶
　吉暗凶狗國四星在建東北主鮮畢烏桓沃旦明則¶
　邊寇作金火犯守外夷有變太白逆守其國亂客星¶
　守之有大盜其王且來天淵十黒星在鱉東南一曰¶
　天海主溉灌火守之大旱水守之大水一曰主海中¶
　魚鱉狗二黒星在斗魁前主吠主禦奸回也不居常¶
　處為火災農丈人一星在南斗西南老農主稼穡也¶
　占與糠略同¶
<pb:KR3k0050_WYG_017-22b>¶
　南斗六星距西第三星去極一百一十九度　鱉十¶
　四星距東大星去極一百三十度入斗五度　天弁¶
　九星距西大星去極九十九度半入斗宿初度　建¶
　六星距西星去極一百一十三度入斗宿四度　天¶
　籥八星距西大星去極一百一十四度半入尾宿十¶
　九度　狗二星距東大星去極一百一十八度入斗¶
　宿十二度　天淵十星距中北星去極一百二十九¶
　度入斗宿十七度　天鷄二星距西星去極一百一¶
<pb:KR3k0050_WYG_017-23a>¶
　十度入斗十六度半　狗國四星距西北星去極一¶
　百二十度入斗宿十八度　農丈人一星去極一百¶
　三十四度半入箕宿六度半¶
<pb:KR3k0050_WYG_017-24a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-24b>¶
　　牛宿總敘¶
　牛六星曰牽牛一曰天鼓水星也亦曰天闗為闗梁¶
　主犧牲之事陽氣始於牽牛日月五星常貫之為中¶
　道夫大星七政之始七曜之行起于此其上二星一¶
　曰即路一曰聚火主道路次二星主梁闗次一星主¶
　南夷其十大星三斗星明大則王道昌闗梁通不明¶
　則五榖不成牛多災其小星大明則牛貴小而明則¶
　牛賤色怒則馬貴移動牛多災殃星亡則牛盡死小¶
<pb:KR3k0050_WYG_017-25a>¶
　星芒則小牛盡死牛星始見色黃則大豆賤赤則大¶
　豆蟲傷色白則大豆貴星近漢則天下牛疫死星直¶
　則榖價平曲則米貴失常變動則五榖不成¶
　甘氏曰牛上二星主道路次一星主闗梁次南三星¶
　主南越動揺役色而占之牽牛亦為將軍中央大星¶
　左右出則大將心不正前星左右出則前將軍心不¶
　正後星左右出則後將軍心不正所謂前者大星南¶
　星後大星北星也¶
<pb:KR3k0050_WYG_017-25b>¶
　又曰牽牛月暈損犢兵火犯之兵災土木犯之吉天¶
　田九星在牽牛南太㣲東主天子畿内之田九坎九¶
　黒星在天田東主溝渠所以通達泉源流㵼盈溢明¶
　盛則有水災兵戈侵邊不明則吉河鼓三星在牽牛¶
　北天鼓也主軍鼓及鈇鉞一曰三武主天子三將軍¶
　中央大星為大將軍右星為右將軍左星為左将軍¶
　也左星南星也所以備闗梁設險阻以拒難也明大¶
　光主將軍吉移動差度亂兵起直則有功曲則將失¶
<pb:KR3k0050_WYG_017-26a>¶
　律左旗右旗各九星在河鼓左右皆天之旗鼓也旗¶
　星明閏將軍吉動揺兵起怒則馬貴旗端四星南北¶
　列曰天桴鼓桴也星不明漏刻失時動揺軍鼓用桴¶
　支相宜亦然織女三星在河北天紀東端天女也主¶
　果蓏綿綿珍寳也王者致孝神祗咸喜則織女星俱¶
　明天下和平大星怒角布帛貴又曰三星俱明女工¶
　善暗而㣲則天下女工廢不見兵起東足四星曰漸¶
　臺臨水之臺也主刻漏律吕之事西足五星曰輦道¶
<pb:KR3k0050_WYG_017-26b>¶
　天子嬉逰之道金火守之禦路兵起羅堰三星在牽¶
　牛東主塘堤壅蓄水源溉田苗大而明大水泛濫¶
　按張衡云牽牛織女七月七日相見即此也古雅云¶
　河鼓謂之牽牛又歌曰東飛伯勞西飛燕黃姑織女¶
　時相見黃姑即河鼓也音訛耳¶
　牛六星距中央大星去極一百八度半　天田九星¶
　距西北星去極一百一十六度半入斗宿二十二度¶
　九坎九星距大星去極一百四十一度半入斗宿二¶
<pb:KR3k0050_WYG_017-27a>¶
　十五度　左旗九星距西第四大星去極七十三度¶
　半入斗宿二十四度　天桴四星距大星去極九十¶
　四度入斗宿二十四度半　羅堰三星距北星去極¶
　一十九度入牛宿四度　漸臺四星距東南星去極¶
　五十八度入斗宿十度　輦道五星距西北星去極¶
　四十七度半入斗宿十一度半　織女三星距大星¶
　去極五十二度半入斗宿五度¶
<pb:KR3k0050_WYG_017-28a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-28b>¶
　　女宿總敘¶
　女四星曰須女亦曰婺女天之少府也一曰天女一¶
　曰天少府一曰臨害女水星主布帛為珠寳庫藏下¶
　九尺為日月五星中道須女者賤妾之稱婦職之卑¶
　者也故又主嫁娶其星明則天下豐女功就府庫充¶
　暗小則女主失職府庫空虚國用不足移徙則后妃¶
　廢天下婦女多以産死郗萌曰女星不明則法令易¶
　詩書絶甘氏曰女星動則天下有嫁娶事須女又主¶
<pb:KR3k0050_WYG_017-29a>¶
　麻其色白則麻熟色黃不熟青則麻以蟲傷也¶
　又曰日月食國憂木犯立后火犯女䘮金犯土犯損¶
　蠶月暈婦人災又曰水守之萬物不成火守之布帛¶
　貴人多死土守之有女喪金守之兵起十二國有十¶
　六星齊一星在九坎之東齊北二星曰趙趙北二星¶
　曰鄭鄭北一星曰越越東二星曰周周東南北列一¶
　星曰秦秦南二星曰代代西一星曰晉晉北一星曰¶
　韓韓北一星曰魏魏西一星曰燕其星有變各以其¶
<pb:KR3k0050_WYG_017-29b>¶
　國離珠五星在須女北須女之藏府也為女子之星¶
　非其故后宫亂客星犯之后宫凶瓠𤓰五星在離珠¶
　北主隂謀主后宫主果食明則嵗熟細微則后失勢¶
　果不登客星守之魚鹽貴旁五星曰敗𤓰主種與瓠¶
　𤓰略同天津九星在虚危北横漢中津梁所度明而¶
　動則兵起如流沙人死如亂麻參差不齊馬貴一星¶
　不備闗梁不通三星不備覆陷天下星主水災河溢¶
　水賊稱王奚仲四星在天津北古車正也金火守之¶
<pb:KR3k0050_WYG_017-30a>¶
　兵車必起扶箱七黒星主蠶事見吉不見凶¶
　女四星距西南星去極一百四度半　十二諸侯十¶
　六星其趙距西星去極一百二十三度入牛宿四度¶
　離珠五星距東北大星去極九十五度入牛宿六度¶
　半　敗𤓰五星距南星去極八十二度入牛宿六度¶
　瓠𤓰五星距西星去極七十九度入牛牛宿七度¶
　天津九星距西弰星去極四十七度半入斗宿二十¶
　三度　奚仲四星距西北星去極三十八度入牛宿¶
<pb:KR3k0050_WYG_017-30b>¶
　十八度¶
　按天之所覆者廣而華夏所占者牛女下十二國耳¶
　牛女在東南故釋氏謂華夏為南贍部洲其二十八¶
　宿所管者多十二國之分野隨其所𨽻耳¶
<pb:KR3k0050_WYG_017-31a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-31b>¶
　　虚宿總敘¶
　虚二星曰𤣥枵一曰顓頊一曰北陸一曰天節一曰¶
　臨官一曰鄉守一曰中宫水星也虚為廟堂為天子¶
　冡宰之宫主死䘮哭泣墳墓祭祀主天子諒隂之事¶
　主北方人主黃鍾律管其下九尺為日月五星中道¶
　又主風雷將有死䘮哭泣葬祭之事則占於虚其星¶
　明静則天下安不明則天下旱動揺則有死䘮哭泣¶
　欹斜則上下乖亡則享祀失禮¶
<pb:KR3k0050_WYG_017-32a>¶
　日月食則兵起流星犯則賊亂宗廟五星犯有災虚¶
　北二星曰司命主舉過刑罰滅不祥又北二星曰司¶
　祿主爵祿增年延徳故在六宗之祀司危二星司祿¶
　之北主驕佚司非二星司危之北主愆過凡此四星¶
　皆黒星明大為災居常則平南二星曰哭主號哭也¶
　哭東二星曰泣主死明則國多哭泣金火守之亦然¶
　泣南十三星曰天疊城形如貫索形主北邊丁零匈¶
　奴敗臼四星在虚危南知凶哭他星守之饑兵起秦¶
<pb:KR3k0050_WYG_017-32b>¶
　代東三星南北列曰離瑜離主衣瑜主飭皆婦人服¶
　星也㣲則后宫儉明大則婦人奢¶
　虚二星距南星去極一百度半　司命二星距西星¶
　去極九十二度入虚宿三度　司禄二星距西星去¶
　極九十度入虚宿四度　司危二星距西星去極八¶
　十五度半入女宿八度　司非二星距西星去極七¶
　十九度半入女宿九度半　哭二星距西星一百九¶
　十七度半入女宿九度　泣二星距南星去極一百¶
<pb:KR3k0050_WYG_017-33a>¶
　四度半入危宿三度　天壘城十三星距西星去極¶
　一百二十六度入女宿十一度　敗臼四星距北星¶
　去極一百三十九度半入虚宿八度　離瑜三星距¶
　西星去極一百二十八度入女宿九度¶
<pb:KR3k0050_WYG_017-34a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-34b>¶
　　危宿總敘¶
　熒惑守危嵗饑人疫死無塟者東南皆有兵起大臣¶
　為逆國易政大旱米貴十倍黃占曰民為變一曰其¶
　國為政者危海中占云春旱致多水又主架屋受藏¶
　風雨墳墓祠祀女動則天下大動土功張衡云虚危¶
　星為死喪哭泣事亦為邑居廟堂祠祀事冡宰之官¶
　動則哭泣死喪火守則天子將兵金守饑饉兵起虚¶
　危動則有災車府東南五黒星曰人星有如人象主¶
<pb:KR3k0050_WYG_017-35a>¶
　静衆庶柔逺能邇一曰卧星主房淫不見則人有詐¶
　行詔書明則人安暗則凶内杵三星在人星傍主運¶
　糧正直下臼吉不相當糧絶不直民饑内臼四星在¶
　人星東南主杵臼覆大饑仰則大豐隋志云客星入¶
　杵臼兵起天下聚米天津東南七星曰車府東近河¶
　邊抵司非主官庫之府火金守主兵車大動天鈎狀¶
　在造父西河中主乗輦服飾法式直則地符動明則¶
　服飾正也𫝊舍南河中五星曰造父御官也一曰司¶
<pb:KR3k0050_WYG_017-35b>¶
　馬曰伯樂星亡馬大貴明大則吉墳墓四星在危下¶
　如墓形主䘮塟之事明則死亡虚梁四星在蓋屋南¶
　主園林寢廟非人所處故曰虚梁金火守之入犯兵¶
　災大兵起天錢十星在北落西北主錢帛所聚占明¶
　則藏府盈不爾虚耗金火守之兵盜起蓋屋二星在¶
　危南主天子所居室亦為宫室之官金守之國兵起¶
　彗孛尤甚也¶
　危三星距南星去極九十六度　人五星距西南星¶
<pb:KR3k0050_WYG_017-36a>¶
　去極七十度入虚宿六度半　杵三星距西星去極¶
　六十一度半入危宿三度　臼四星距西南星去極¶
　六十九度半入危宿三度半　車府七星距西第一¶
　星去極五十六度半入虚宿四度半　造父五星距¶
　北星去極三十八度入危宿十一度　墳墓四星距¶
　中星去極九十六度入危宿五度半　虚梁四星距¶
　東西星去極一百度半入危宿八度　天錢十星距¶
　東北星去極一百一十八度入危宿三度　蓋屋二¶
<pb:KR3k0050_WYG_017-36b>¶
　星距西星去極九十七度入虚宿九度¶
<pb:KR3k0050_WYG_017-37a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-37b>¶
　　室宿總敘¶
　室二星曰營室一曰定星一曰𤣥宫一曰清廟一曰¶
　𤣥㝠一曰天宫一曰天庫一曰休官天子之宫軍糧¶
　之府木星也主宗廟主三軍廪食及土工事其下九¶
　尺為日月五星中道其北六星兩兩而居曰離宫后¶
　妃入御之位為宫掖者或曰營室二星上一星為天¶
　子宫下一星為太廟故置羽林以衛之將以土工事¶
　占為營室星主明則國昌不明則鬼神不享祠祀國¶
<pb:KR3k0050_WYG_017-38a>¶
　多疾疫動則有土工事芒角則有兵疫星亡則輔國¶
　臣死離宫不見則主有災又不明則國多疾疫芒動¶
　則有土工兵出野又主其兵先起者敗離宫六星兩¶
　兩居之分布室壁之間天子之别宫也亦隠藏休息¶
　之所金火守之則兵起室南六星曰雷電主興雷動¶
　蟄明則震雷作壘壁十二星在羽林北橫列營室之¶
　南羽林之垣壘也星衆而明則安寧稀而動則兵革¶
　起不見天下亂五星入天軍皆為兵起金火守之尤¶
<pb:KR3k0050_WYG_017-38b>¶
　甚羽林四十五星三三而聚散在營室之南天軍也¶
　主車騎又主翼王也星衆而明則安寧稀而動則兵¶
　革起不見天下亂金火水入守兵起斧鉞三星亦曰¶
　斧鑚在八魁西北主誅夷不明則斧鑚不用移動則¶
　兵起有星入之皆為大臣誅北落師門一星在羽林¶
　西南天之著落也亦曰天軍蕃之候門長安門曰北¶
　洛門以象此也主非常以候兵明大則軍安㣲弱則¶
　兵起金火守之有兵災一曰有星守之兵入塞北落¶
<pb:KR3k0050_WYG_017-39a>¶
　門東南九黒星曰八魁主張禽獸之官也客星入之¶
　多盗賊兵起金火入亦然北落西一星曰天綱主武¶
　帳天子遊獵之㑹所金火守兵起室西南二星曰土¶
　功吏主土功之官也揺動則有修築之事隋志土功吏¶
　主司過度騰蛇二十二星在營室北若盤蛇之狀居¶
　於河洛謂天蛇星主水虫㣲則國安明則不寧移大¶
　旱移北大水客星守之雨水為災水物不收¶
　室二星距南星去極八十度半　雷電六星距西南¶
<pb:KR3k0050_WYG_017-39b>¶
　星去極八十七度入危十二度　壘壁陣十二星距¶
　西第一星去極一百十五度入女宿十一度　羽林¶
　四十五星距大星去極一百十七度入危宿十五度¶
　半　鈇鉞三星距北星去極一百三十度入室宿二¶
　度　北落師門一星去極一百二十六度入危宿十¶
　一度半　八魁九星距南星去極一百三十九度入¶
　壁宿四度半　天綱一星去極一百二十九度入危¶
　宿五度　土功二星距西星去極八十五度入壁宿¶
<pb:KR3k0050_WYG_017-40a>¶
　初度　騰蛇二十二星距中大星去極四十四度少¶
　入危宿九度半¶
　按雷電在室南霹靂在雷電南雨雲在霹靂南土工¶
　吏在壁西南蓋雷公電姥雲將雨師與夫霹靂斧吏¶
　皆北方水府之精而娵訾為天門故其神棲焉室不¶
　得而司之也¶
<pb:KR3k0050_WYG_017-41a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-41b>¶
　　壁宿總敘¶
　壁二星曰東壁一曰天衛一曰天池一曰天梁圖書¶
　之府土星也主文章亦主土工興室共為天之四輔¶
　其南九尺為日月五星中道星明正則道術行國多¶
　水若大小不同或失色則天子輕道術賤文士動揺則¶
　土功興離徙就聚則天下有田宅事星暗則王失小¶
　人進用及親黨回邪専權任事日月食損賢臣五星¶
　孛犯兵起土工西南五星曰霹靂主興雷奮擊明而¶
<pb:KR3k0050_WYG_017-42a>¶
　動則正人用事不明凶霹靂南四星曰雲雨明則多¶
　雨水火守之大旱天廐十星在東壁北蓋天馬之廐¶
　今之驛亭也不見天下道斷鈇鑕五星在天倉西門¶
　刈具也主斬芻飼牛馬明則牛馬肥暗則牛馬饑並¶
　喪也¶
　壁二星距南星去極八十度半　霹靂五星距西星¶
　去極九十三度入危十五度　雲雨四星距西北星¶
　去極九十五度入室五度　天廐十星距西星去極¶
<pb:KR3k0050_WYG_017-42b>¶
　四十九度半入室初度¶
<pb:KR3k0050_WYG_017-43a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-43b>¶
　　奎宿總敘¶
　奎有十六星一曰對豕一曰天豕一曰天庫一曰天¶
　邊金星也奎為天之武庫其下九尺為日月五星中¶
　道西南大星為之天豕為大將又為文命石氏曰奎¶
　主庫兵禁不時顧置將軍以顧之奎又主溝凟故將¶
　陂池江河之事皆占于奎大星欲其明明則天下安¶
　芒角動揺國必用兵或曰有赦¶
　隋志云若帝淫佚政不平則奎有角角動則有兵不¶
<pb:KR3k0050_WYG_017-44a>¶
　出年中或有溝瀆之事又曰奎中星明水大出日月¶
　食五星犯皆有凶奎南七星曰外屏以蔽天溷也占¶
　與天溷七星同天溷七星在屏南天之厠也不見則¶
　人不安移徙亦然天溷南一星曰土司空主水土之¶
　事大而黃明天下安客星入之多土功天下大疫軍¶
　南門一星在大將軍西南主出入揺動則軍行不見¶
　則兵亂閣道六星在王良前飛道也從紫宫至河神¶
　所乗也一曰主道理張衡云天子逰别宫之道一曰¶
<pb:KR3k0050_WYG_017-44b>¶
　王良旗一曰紫宫旗亦所以為旌表而不欲揺動一¶
　星不具則輦道不通動則宫掖之内兵起附路一星¶
　在閣道南傍别道也備閣道之敗復而乗之也一曰¶
　大僕主禦風雨亦逰從之義也一曰占與閣道同王¶
　良五星在奎北居河中天子奉車御官也其四曰天¶
　駟旁一星曰王良亦曰天馬其星動為策馬故曰王¶
　良策馬亦曰王梁梁為天橋主禦風雨水道故或占¶
　津梁其星移主有兵亦曰馬病客星守之橋不通金¶
<pb:KR3k0050_WYG_017-45a>¶
　火守皆兵憂前一星曰䇿王良御䇿主天子僕御在¶
　王良旁若移在馬後是謂䇿馬車騎滿野¶
　奎十六星距西南大星去極七十二度　外屏七星距¶
　西星去極八十九度入奎宿八度半　天溷七星距¶
　南星去極九十七度入奎宿三度　土司空一星去¶
　極一百一十五度少入壁宿九度　軍南門一星去¶
　極六十六度入奎十五度　附路一星去極三十五¶
　度半入奎宿五度　王良五星距西星去極三十七¶
<pb:KR3k0050_WYG_017-45b>¶
　度入壁宿初度¶
<pb:KR3k0050_WYG_017-46a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-46b>¶
　　婁宿總叙¶
　婁三星曰天獄一曰宻官一曰國市一曰天廟庫土¶
　星也主犧牲宗廟五祀苑牧故置天倉以飬之婁聚¶
　也又興兵發將有聚衆殺兵之事占之於婁其下九¶
　尺為日月五星中道星經曰婁天福禄車也萬物之¶
　所藏收也婁星明則郊祀得禮天子有福多子孫天¶
　下臣子忠孝暗小失色則反是動揺則有聚歛暗則¶
　有主執命者就聚則國不安又曰婁星明則六樂和¶
<pb:KR3k0050_WYG_017-47a>¶
　不明則反是婁主音樂動則歡娛音樂大盛若其星¶
　直則國必有執主之命者若金火守之則宫苑之内¶
　兵起日月食宫内亂金木火土犯凶水犯吉孛入兵¶
　起月暈兩庫各退左更五星在婁東山虞主知山林¶
　澤藪之事亦主仁智右更五星在婁星西牧師也主¶
　官養牧牛馬亦主禮義金火守之山澤有兵其占兩¶
　更同兩更者秦爵名天倉六星在婁南舍榖所藏黃¶
　而大嵗熟西南三星曰天庾積厨粟之所也天將軍¶
<pb:KR3k0050_WYG_017-47b>¶
　十二星在婁北主武兵中央大星天之大將也外小¶
　星吏士也大將星揺兵起大將出小星不具兵起¶
　婁三星距中星去極七十五度半　左更五星距西¶
　南星去極七十六度半入婁宿四度半　右更五星¶
　距東北星去極七十五度入宿十四度　天倉六星¶
　距西北星去極一百四度半入奎宿十一度　天庾三¶
　星距中大星去極一百二十五度半入婁宿五度　天¶
　大將軍十二星距大星去極六十度半入婁宿四度¶
<pb:KR3k0050_WYG_017-48a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-48b>¶
　　胃宿總敘¶
　胃三星曰大然曰天中府曰天倉庫一曰宻宫金星¶
　也胃者五榖之府天下之厨藏主倉廩入藏積萬物¶
　又主討捕誅殺葅醢之事其南九尺為日月五星中¶
　途胃星明則倉庫盈豐暗小則天下米貴倉庫空上¶
　下失位星亡則大兵起移徙則倉粟耗散就聚則米¶
　貴民流動則有轉輸之事芒角其旁星衆則粟聚小¶
　則粟散又云動有運事暗則凶荒若五星犯日月食¶
<pb:KR3k0050_WYG_017-49a>¶
　孛後有災天廩四星在昴南一曰天廥張衡云主積¶
　蓄黍稷以供享祀春秋所謂御廩也天囷十三星在¶
　胃南倉廩之屬主給御糧也明而黃則嵗㣲變常色¶
　則不吉金火守之即災起大陵八星在胃北主陵墓¶
　明而大或中星多則天下多死䘮或兵起天船九星¶
　在大陵北河居中一曰舟星主渡亦主水旱不在河¶
　中津河不通水泛溢中四星欲其均明則天下安否¶
　則兵若喪移徙亦然客彗出入為大水有兵大陵一¶
<pb:KR3k0050_WYG_017-49b>¶
　星曰積尸明則人死如山張衡曰一名積廩積尸明¶
　而大或其傍星多則天下多死䘮或兵起若不見而¶
　暗皆吉火守則天下大哭泣天船中一星曰積水主¶
　候水災廥古外切庫廄名¶
　胃三星距西南星去極六十度半　天廩四星去極¶
　八十五度半入胃宿十二度　天囷十三星距大星¶
　去極九十一度半入胃宿六度半　大陵八星距大¶
　星去極五十四度入胃宿七度　天船九星距大星¶
<pb:KR3k0050_WYG_017-50a>¶
　去極五十四度半入胃宿十度　積尸一星去極五¶
　十五度入胃宿四度積水一星去極五十三度入昴¶
　宿初度¶
<pb:KR3k0050_WYG_017-51a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-51b>¶
　　昴宿總叙¶
　昴七星曰旄頭一曰天吞一曰天獄一曰天厨一曰¶
　天路水星也昴為天耳目又為白衣聚胡星也主兵¶
　喪口舌奏對主獄事其下九尺為五星中道二星為¶
　天街隂陽之所昴大星欲其明明則訟獄平國無佞¶
　臣天下安不明刑罰濫佞臣得志天下凶其六星不¶
　欲明明則天下受誅罰邊兵多死星動則大臣下於¶
　獄天子信讒殺害忠良亦為白衣聚㑹明而數動則¶
<pb:KR3k0050_WYG_017-52a>¶
　邊兵大起其大星動若跳躍而他皆不動則兵欲侵¶
　邊期一年不出一星不見為兵喪星明與大星等則¶
　天下大水七星皆明而黃則兵大起所以昴為兵之¶
　象也天之河一星在昴東皆黒星並主女人失福又¶
　曰天河主察山林妖變天隂五星畢柄西主從天子¶
　弋獵之臣預隂謀也不明則禁言漏泄天苑十六星¶
　在昴畢南如環狀天子之苑囿養禽獸之所在也主¶
　馬牛羊明則馬牛羊盈稀則死蒭藁六星在苑西以¶
<pb:KR3k0050_WYG_017-52b>¶
　供馬牛之食也一曰天積天子之藏府也星盛則嵗¶
　豐稔稀則貨財散張衡云不見則牛暴死火守之則¶
　火災起卷舌六星在昴北天讒之外主言語以知讒¶
　佞張衡云主樞機曲而静則賢人用直而動則讒人¶
　得志卷舌移出漢則天下多佞言傍星繁則死人如¶
　岳天讒一星在卷舌中主醫巫占與從官同礪石四¶
　星在五車北主磨礪鋒刃明則兵起如常則吉金火¶
　及客星守之兵動¶
<pb:KR3k0050_WYG_017-53a>¶
　昴七星距西南星去極七十度　天阿一星去極六¶
　十六度入胃宿十度　月一星去極七十一度半入¶
　昴宿五度　天隂五星距西星去極七十五度半入¶
　胃宿七度　天苑十六星距東北星去極一百七度¶
　半入昴宿七度半　芻藁六星距西行中星去極一¶
　百八度入婁宿十一度　卷舌六星去極五十三度¶
　入昴宿初度　天讒一星去極六十一度半入昴宿¶
　半度　礪石四星距南第二星去極六十五度入昴¶
<pb:KR3k0050_WYG_017-53b>¶
　宿六度¶
<pb:KR3k0050_WYG_017-54a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-54b>¶
　　畢宿總敘¶
　畢八星附耳一曰畢車主邊兵弋獵田逰之事一曰¶
　天耳一曰天口一曰虎口一曰天獨一曰天都主尉¶
　制四方一曰天空水星又曰天獄主司鬼方之動静¶
　察姦謀以備外患故直衝地之陽以為邊方之候故¶
　附耳以察不詳又主街巷主隂雨天之雨師也其北¶
　上七尺為日月五星中道畢主山河以南中國地中¶
　國于四海内則在東南為陽昴之間為天街隂陽雨¶
<pb:KR3k0050_WYG_017-55a>¶
　間之所分也畢為陽國昴為隂國畢左股大星曰天¶
　髙為邊將主掃妖凶通外域星光大則天下和有逺¶
　夷来貢失常改色則邊境亂國不寧耀芒則外國叛¶
　動揺則邊將有急一星不見則為䘮為兵離徙則天¶
　下獄大亂就聚則令法酷不明則天下謀亂明而動¶
　則多雨附耳揺動則有國令角動則讒邪行兵大動¶
　明盛則邊兵交戰中國失勢移徙則有亂臣在主側¶
　附耳入畢口則天下有大變邊地尤甚五車五星三¶
<pb:KR3k0050_WYG_017-55b>¶
　柱九星共十四星在畢東北五車主天子五兵張衡¶
　云天子兵舍也西北曰天庫主大白秦也次東北曰¶
　天獄主辰星燕趙也次東南星曰天倉主嵗星魯衛¶
　也中央星曰司空主鎮星楚也次西南星曰卿主火¶
　魏也五星有變各以其所主占之三柱一曰三泉一¶
　曰休一曰旗五星均明柱皆具即天下倉庫實不具¶
　其國絶食兵且起五車三柱有變各以其國占之三¶
　柱出外兵出柱入兵入柱出一月米貴三倍饑一年¶
<pb:KR3k0050_WYG_017-56a>¶
　兩月米貴六倍饑二年出三月米貴十倍饑三年柱¶
　出不與天倉相近米榖運出千柱側立尤甚火守之¶
　天下旱金入守兵起水入月暈不爾有赦天潢五星¶
　在五車中主河梁濟渡之處不見則河梁不通咸池¶
　三星在五車西天潢南魚囿也金火犯之則有大災隋¶
　志云月五星天潢兵起道不通天下亂易政咸池明¶
　有龍隨死虎狼害人兵起天闗閉芒角有兵五星守¶
　之貢人多死移徙若與五車合大將軍被甲參旗九¶
<pb:KR3k0050_WYG_017-56b>¶
　星在參西五車之間天旗也明而稀則邊冦不動不¶
　然反是隋志云參旗一曰天旗一曰天弓主司弓弩¶
　之張候變禦難玉井西南九星曰九斿天子之旗也¶
　主邊兵進退金火守之兵亂起天苑之南十一星曰¶
　天園植菓菜之所也曲而鈎則菓菜熟不然則否¶
　畢八星距右股第一星去極七十五度　天街二星¶
　距南星去極七十一度入昴宿十度　附耳一星去¶
　極七十七度入畢宿三度　天節八星距北星去極¶
<pb:KR3k0050_WYG_017-57a>¶
　八十度半入畢宿三度　諸王六星距西星去極七¶
　十度入畢宿三度　天髙四星距東去極七十四度¶
　半入畢宿六度　五車五星三柱九星距大星去極¶
　四十七度半入畢宿八度半　天潢五星距西北星¶
　去極五十八度入畢宿十一度　咸池三星距南星¶
　去極五十一度入畢宿十一度半　天闗一星去極¶
　七十一度半入觜宿初度　參旗九星距南第一星¶
　大星去極八十七度入畢六度　九斿九星距南星¶
<pb:KR3k0050_WYG_017-57b>¶
　去極一百一十三度入畢十二度　天園十一星去¶
　極一百二十四度入畢宿五度¶
<pb:KR3k0050_WYG_017-58a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-58b>¶
　　觜宿總敘¶
　觜宿三星曰觜觿白虎之守也為三軍之候行軍之¶
　藏府金星也主操旅收歛萬物色赤則為刀鉞斬刈¶
　之事一曰天貨主貨其北上三尺為日月五星中道¶
　内主梁外主巴漢此星明則天下大安五榖豐軍有¶
　儲移則君臣失位五星犯災生孛客星犯災兵起坐¶
　旗九星在司怪西北主别君臣尊卑之位明則國有¶
　禮暗則反是司怪四星在井鉞前候天地日月星辰¶
<pb:KR3k0050_WYG_017-59a>¶
　禽獸蟲蛇草木之變與天髙占同¶
　觜三星距西南星去極八十二度半　坐旗九星距¶
　南星去極六十度半入參宿八度　司怪四星距西¶
　星去極七十一度入參宿六度半¶
<pb:KR3k0050_WYG_017-60a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-60b>¶
　　參宿總敘¶
　參七星伐三星曰參伐十星為虎身伐為尾觜為首¶
　共為白虎主西方一曰大辰一曰天市一曰鍾龍金¶
　星也亦曰鐵鉞主斬刈刑罰又為天獄主殺伐又為¶
　天尉主邊城九澤及鮮卑等國七星為七將軍其中¶
　三星横列為衝主車理前二大星曰左右股為左右¶
　肩為左右前將軍後二大星一曰左右足右足為偏¶
　將軍左足為後將軍中三星為三將軍也七星觜舉¶
<pb:KR3k0050_WYG_017-61a>¶
　邊兵其左肩觜三尺為日月五星中道七星皆明天¶
　下兵精暗小則將弱芒角大揮張赤揮旁豹則三軍¶
　駭動天子躬甲一日將出征揺動則邊候有急無光¶
　則國欲改軍參差不常則君任不忠臣有外謀大而¶
　動則大將執權天下易政就聚則大將誅細則天下¶
　兵不精移徙則大將逐所以各星皆不欲其動也金¶
　火来守則國易政兵起災生日月則田荒米貴土星¶
　犯災甚玉井四星在參西右下水象也屏二星在玉¶
<pb:KR3k0050_WYG_017-61b>¶
　井南屏風客星入四足出大疾人亦多死不見則國¶
　内寢疾玉井東四星曰軍井軍之井也軍井未達將¶
　不言渴名取此也又曰主軍營之事天厠四星在屏¶
　東溷主天下疾病黄吉青赤白凶不見與屏同天屎¶
　一星在厠南色黄則吉他皆凶¶
　參十星距中星西第一星去極九十二度半　玉井¶
　四星距西北星去極九十八度少入畢宿十一度半¶
　天屏二星距南星去極一百一十五度入畢宿十三¶
<pb:KR3k0050_WYG_017-62a>¶
　度半　軍井四星距西南星去極一百五度半入畢¶
　十四度　天厠四星距西北星去極一百一十八度¶
　半入參宿二度　屎一星去極一百一十五度入參¶
　宿三度半¶
<pb:KR3k0050_WYG_017-63a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-63b>¶
　　井宿總敘¶
　東井星一曰天府一曰東陵一曰天井一曰天闗一¶
　曰天門一曰天渠一曰天亭一曰天候一曰天齊一¶
　曰天池水星也主水泉亦為天之南門日月五星貫¶
　之為中道又主酒食女主之象主諸帝滅三公之位¶
　為天之亭堆主水衡法令之所取平也三光行不由¶
　其中道為下無道雖輕之不得留之王者心正則井¶
　星正明則法度正號令明大盛則多風雨有大水暗¶
<pb:KR3k0050_WYG_017-64a>¶
　中不正則國弱兵亂動揺變色則諸侯帝移徙則國¶
　亂君憂决水為災鉞一星附井口第一星主邊兵起¶
　主司淫奢而斬之不欲其明大大而明則鈇鉞用事¶
　兵起揺動芒角則大臣多死於法者星芒則天下大水¶
　又曰井為天子府暗芒角日月食五星犯逆大臣謀¶
　亂兵起中有六星不欲大明明則即火災南北兩河¶
　各三星分夾東井一曰天高天之闕門主關梁南河¶
　曰南戍一曰南宫一曰陽門一曰權星主火北河曰¶
<pb:KR3k0050_WYG_017-64b>¶
　北戍一曰北宫一曰隂門一曰衡星主水兩戍之間¶
　三光之常戍道也河戍揺動中國兵起天樽三星在¶
　五諸候南主盛饘粥以給酒食之正也張衡云以給¶
　貧餒明則豐暗則荒或言暗吉五諸侯五星在井東¶
　北近北河主刺舉戒不虞又曰治隂陽察得失亦曰¶
　主帝心一曰帝師二曰帝友三曰三公四曰博士五¶
　曰太史又曰五大夫此五者常為帝定疑誼星明大¶
　潤澤則天下大治芒角則禍在其中張衡又曰赤則¶
<pb:KR3k0050_WYG_017-65a>¶
　豐暗則荒積水一星在河北所以供酒用也不見為¶
　災又曰主候水災積薪在積水東以備庖厨之用明¶
　則人主康火守之大旱水府四星在井西南水官也¶
　占與水位同水位四星在東井主水衡又主㵼溢也¶
　故巫咸氏贊曰水位四星㵼溢流移流近河北則國¶
　沒為江河淮濟之積精也明大則水泛濫軍市十三¶
　星如錢狀在參東南天軍貨易之市客星入金火守¶
　之軍大饑野雞一星在軍中主變怪也以芒角動揺¶
<pb:KR3k0050_WYG_017-65b>¶
　為兵災移出則諸侯兵起軍市西南星曰丈人丈人¶
　東二星曰子子東二星曰孫丈人主夀考之臣不見¶
　人臣不得通子與孫皆峙丈人之側相扶而居不見¶
　為災守常無咎闕丘三星南河東主象魏天子之雙¶
　闕諸候之兩觀金火守丘戰闕下狼一星在丘東南¶
　為野將殺略色有常不欲變動芒角而變色動揺盜¶
　賊作邊兵起人相食躁則人主不静不居其宫馳騁¶
　天下張衡曰居非其處則人相食色黃白而明吉黒¶
<pb:KR3k0050_WYG_017-66a>¶
　凶赤芒角兵起金火守之亦然弧矢九星在狼東南¶
　天弓也以備盜賊常向狼弧矢動揺不如常多盜賊¶
　明則兵大起狼弧張天下乖禮又曰天弓張天下盡¶
　兵主與臣相謀張衡云引滿則天下兵起老人一星¶
　在弧南一曰南極秋分之旦見于丙春分之夕沒于¶
　丁常以秋分候之明大則人主夀天下安寧不見則¶
　人主有憂¶
　井八星距西扇北第一星去極六十九度　鉞一星¶
<pb:KR3k0050_WYG_017-66b>¶
　去極六十九度少入參八度半　北河三星距東大¶
　星去極六十一度半入井宿二十度　南河三星距¶
　東大星去極八十三度半入井宿二十一度　天樽¶
　三星距西星去極六十八度入井宿十六度　五諸¶
　侯五星距西星去極五十六度半入井宿六度半¶
　積水一星去極五十四度半入井宿十八度　積薪¶
　一星去極六十五度半入井宿二十七度　水府四¶
　星距西星去極七十六度半入井宿七度半　水位¶
<pb:KR3k0050_WYG_017-67a>¶
　四星距西星去極七十三度半入井宿十八度　四¶
　瀆四星距西南星去極八十六度入井宿二度　軍¶
　市十三星距西北星去極一百七度半入井宿初度¶
　野雞一星去極一百九度半入井宿四度半　丈人¶
　二星距西星去極一百二十八度入參宿四度　子¶
　二星距西星去極一百二十八度入參宿九度　孫¶
　二星距西星去極一百二十五度入井宿六度　闕¶
　丘二星距大星去極九十一度少入井宿十五度¶
<pb:KR3k0050_WYG_017-67b>¶
　狼一星去極一百七度半入井宿十度　弧矢九星¶
　去極一百一十四度入井宿十五度　老人一星去¶
　極一百四十三度入井宿三度¶
<pb:KR3k0050_WYG_017-68a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-68b>¶
　　鬼宿總叙¶
　鬼宿四星曰輿鬼一曰天目主視明察姦偽朱雀頭¶
　眼一曰天鐵鎻主誅殺一曰天廟主祀事一曰天松¶
　一曰天匱一曰天壙主疾病死喪土星也其中為日¶
　月五星中道東北星主積榖東南星主積兵西南星¶
　主積布帛西北星主積金玉有變則占其所主其中¶
　央色白如粉潔者謂之積尸氣一曰天尸主死喪祠¶
　祀一曰鐵鎖主刑罰主誅斬鬼星不欲其明明則鬼¶
<pb:KR3k0050_WYG_017-69a>¶
　害人多病¶
　甘氏云積尸揺動失色則疾病鬼哭人荒軒轅西四¶
　星曰爟亦曰烽爟主烽火備警急占以不明安静明¶
　大甚則邊警急揺動芒角亦然又曰明吉暗凶天狗¶
　七星在鬼西南狼之北横河中以守賊也移徙則兵¶
　起金火犯之人相食外厨六星在栁南天子之外厨¶
　也占與天厨同弧南六星為天社在老人東南以栁¶
　直明且吉隋志云共王之子勾龍能平水土故祀以¶
<pb:KR3k0050_WYG_017-69b>¶
　配社其精為星外厨南一星曰天紀主知禽獸金火¶
　守之禽獸多死¶
　鬼四星距西南星去極六十九度半　爟四星距西¶
　北星去極六十度半入井宿二十九度　天狗七星¶
　距西星去極一百二度入井宿二十二度　外厨六¶
　星距大星去極九十二度半入鬼宿二度　天社六¶
　星距西南星去極一百三十四度入井宿十二度¶
　天紀一星去極一百一度半入栁宿三度¶
<pb:KR3k0050_WYG_017-70a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-70b>¶
　　栁宿總敘¶
　栁八星為朱鳥喙一曰天相一曰注亦作咮一曰天¶
　將軍一曰天厨主御膳酒食倉庫和鼎以享宗廟主¶
　匠主草木星也一曰土星其北六尺為日月五星中¶
　道其星欲明明則大臣鎮重人豐酒食王者安厨膳¶
　其不明則王失政宫中不安星直則天下謀伐其主¶
　就聚則兵鬬國門又云主木功酒旗在軒轅右角之¶
　南官酒之旗也主享宴飲食五星守酒旗天下大酺¶
<pb:KR3k0050_WYG_017-71a>¶
　有酒食物財之亊賜爵及宗室¶
　栁八星距西第三星去極八十二度半　酒旗三星¶
　距西北星去極七十七度入栁宿十四度¶
<pb:KR3k0050_WYG_017-72a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-72b>¶
　　星宿總敘¶
　星七星曰天都一曰負宫一曰天逆宴為赤帝府於¶
　午主衣裳黼黻文綉是為朱鳥之鎮周禮鳥旂七旒¶
　以象鶉火謂七星也一曰天御一曰汪候一曰津橋¶
　后妃嬪御之位亦為賢士又為絳亭主急兵主盗賊¶
　水星也一曰火星其星北上十尺為日月五星中道¶
　七星明大則王道行人主昌暗小則賢良不用天下¶
　空賢士遁動揺則兵起不明則執政不平天子疾病¶
<pb:KR3k0050_WYG_017-73a>¶
　離徙則天下易政室家離散芒動則后妃賢人憂若¶
　金水来守之女主惡也軒轅為權太㣲為衡月五星¶
　守犯者如衡占内平四星在中台南爟之北平罪之¶
　官也明則刑罰平暗則否酒旗南三星曰天相丞相¶
　之象也其占與相星同天稷五星在七星南主農政¶
　也取平百榖為號明大則嵗大豐不明則歉不見則¶
　人相食¶
　星七星距大星去極九十六度　軒轅十七星距大¶
<pb:KR3k0050_WYG_017-73b>¶
　星去極七十五度入張宿二度　内平四星距西星¶
　去極五十二度入張宿六度　天相三星距北星去¶
　極九十五度入星宿六度　天稷五星距大星去極¶
　一百三十七度入栁宿十三度¶
<pb:KR3k0050_WYG_017-74a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-74b>¶
　　張宿總敘¶
　張六星為天府一曰天昌實為朱鳥之象火星也主¶
　天廟明堂御史之位金玉珠寳宗廟所用之物天子¶
　内官之服逺方入貢之庫主天厨飲食賞賚之事又¶
　主長養萬物其北十三尺為日月五星中道張宿明¶
　大則人主治民物阜蕃五禮脩厨養具暗小則禮失¶
　天子多疾病少子孫移徙則天下有逆民就聚則兵¶
　起失色則宗廟不安明堂禮廢動揺則有賜與之令¶
<pb:KR3k0050_WYG_017-75a>¶
　若金火守之亦為兵象日食則禮虧月昏則其地旱¶
　榖鹽貴月食大澇魚行人道火孛犯兵起土水犯國¶
　不寧張南十四星曰天廟天子祖廟也客星守之祠¶
　官有憂其占與虚梁同長垣四星在少㣲南主界域¶
　及外國火守之邊兵入中國太白入之九卿謀反少¶
　㣲四星在太㣲西南北列士大夫之位亦名處士亦¶
　天子副主或曰博士官一曰主衛掖門南第一星為¶
　處士第二星為議士第三星為博士第四星為大夫¶
<pb:KR3k0050_WYG_017-75b>¶
　明大而黃則賢士舉用五星犯守之處士女憂宰相¶
　易¶
　張六星距西第二星去極一百二度半　天廟十四¶
　星距西北星去極一百十三度半入栁宿十三度¶
　長垣四星去極七十六度入張宿十四度　少㣲¶
　四星距東南大星去極六十五度半入張宿十五度¶
　半¶
<pb:KR3k0050_WYG_017-76a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-76b>¶
　　翼宿總敘¶
　翼二十有二星曰化宫一曰天郗市一曰天除一曰¶
　天旗土星也是為朱雀之翼為天之樂府主和五音¶
　調六律五樂八佾以御天宫實為南宫之羽儀文物¶
　聲名之所豐茂主三公化道文籍及蠻夷逺客負海¶
　之賔排優狄鞮戲娛之事其北上十有三尺為日月¶
　五星中道其星光明有敘則君明臣賢禮樂興天下¶
　平四夷服星暗大小失次則帝主失禮王道衰㣲動¶
<pb:KR3k0050_WYG_017-77a>¶
　揺則有蠻夷之使来就聚則天下相伐徙移則三公¶
　廢離徙則民流失色則日月五星亂行星亡則化道¶
　不行文籍壊滅明大芒動則王者用兵征伐四方若¶
　使五星孛流客犯大凶又東甌五星在翼之南蠻夷¶
　是也張衡云主東越宰南越三夷金守之其地有兵¶
　芒角移動兵内叛¶
　翼二十二星距中央西第二星去極一百四度　東¶
　甌五星距西南星去極一百二十九度入張宿七度¶
<pb:KR3k0050_WYG_017-78a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-78b>¶
　　軫宿總敘¶
　軫四星曰天車主車騎任載盗賊戰伐之事亦為喪¶
　車&KR0008;輴之象主死喪四星為天府冢宰之官主察殃¶
　咎知凶災水星也主風其右星北上十三尺為日月¶
　五星中道軫東一小星曰左轄西一小星曰右轄左¶
　轄主同姓諸侯右轄主異姓諸侯軫星明大則法駕¶
　備車馬用移徙則天子憂就聚則兵起動揺則車騎¶
　動轄星欲其近軫去軫近則上下和睦逺則君臣相¶
<pb:KR3k0050_WYG_017-79a>¶
　疑七寸以上為近一尺以上為逺軫欲小而明不欲¶
　大而明小而明則國祚安大明南與四星等則兵大¶
　起㣲暗則諸侯有憂星芒則天下傾左右轄不見國¶
　有大憂長沙二星在軫之中主夀命也長沙明則人¶
　夀長子孫盛軍門二黃星在西天子六軍之門主營¶
　猴豹尾威旗占以移其處為道不通土司空四黃星¶
　在軍門南主土功巫咸云金火犯之天下田不得耕¶
　女不得織隋志一曰司徒主界域青丘七黒星在軫¶
<pb:KR3k0050_WYG_017-79b>¶
　東南主東方三韓之國占與東甌同甌南三十二星¶
　名器府主樂器之府也明則樂器調理暗有咎¶
　軫四星距西北星去極一百三度半　右轄星去極¶
　一百一十度半入翼宿十六度半　左轄星去極一¶
　百一度半入軫宿五度　軍門二星距西南星去極¶
　一百十度半入軫宿十三度　土司空四星距西南¶
　星去極一百二十度入翼宿十四度　青丘七星距¶
　西北星去極一百二十四度半入軫宿五度　器府¶
<pb:KR3k0050_WYG_017-80a>¶
　三十二星去極一百三十七度半入翼宿八度半¶
　　二十八宿總括¶
　蒼龍之角左刑右兵亢為朝廷疾病氐為宫室妃嬪¶
　房為布政之官上下分相將之位心為天王之位前¶
　後别大庶之名尾主君臣亦為后宫之府箕為嬪御¶
　亦主口舌之爭南斗為宰相而受爵禄牽牛主道路¶
　而作犧牲女作布帛之製虚為禱祀之稱危主宗廟¶
　營造室為宫室土功壁為文章圖府奎主兵戎溝瀆¶
<pb:KR3k0050_WYG_017-80b>¶
　婁為天獄苑牧胃為倉廩五榖昴主邊主又為喪獄¶
　畢弋獵而邊兵觜行軍之葆旅參掌行殺伐井當水¶
　府鬼主祠祀死䘮栁為庖厨祭具星為文綉之羽衣¶
　張作珍寳之衣物翼為娛樂以徘徊軫主軍騎而風¶
　雨鈎鈴有管鑰之稱神宫為解衣之所離宫乃天子¶
　之别宫墳墓即兆域之所處附耳聽以得失井鉞掌¶
　之誅戮¶
　　東方雜座四十二座¶
<pb:KR3k0050_WYG_017-81a>¶
　平道主除道路途轍天田乃躬耕之田野周鼎神器¶
　也為運祚而主流亡攝提魁罡也伺禨祥而建時節¶
　天門為朝聘待客之所居平星主執法平刑之典獄¶
　庫樓為天庫以藏兵陽門主險隘而逺戍南門天子¶
　之外門守兵禁備戎之處亢池乃舟楫津渡大角為¶
　紀綱棟梁帝席宴樂獻酧梗河矛鋒兵䘮招揺矛楯¶
　畨戎𤣥戈邊儌興兵折威以斷軍獄頡頏考察囚情¶
　天乳飴&KR0008;之事天車兵革之軍騎官主宿衛而衛王¶
<pb:KR3k0050_WYG_017-81b>¶
　者騎陣為統攝而帥萬夫車騎主部陣行列天輻主¶
　鸞駕乗輿賤人之牢名貫索鍵閉主管鑰以掌開閉¶
　七公主刑法而别善惡西咸以防滛佚日為太陽之¶
　表積卒為衛士而掃除不祥從官醫巫而病疾祝禱¶
　罰星金作贖刑東咸亦如西咸天紀理獄訟天江主¶
　太隂女牀御女侍從傅說巫祝神靈魚主雲雨風氣¶
　龜贊神明吉凶天鑰主閉闗農丈人稼穡老農糠星¶
　以給豢養杵星以給庖舂¶
<pb:KR3k0050_WYG_017-82a>¶
　　北方雜座五十二座¶
　河鼓軍之鈇鉞拒南亦名三武二旗設險以知敵謀¶
　建為謀事亦名旗鼓織女天女也𤓰菓絲綿漸臺晷¶
　漏也吹灰律吕輦道嬉逰之路天弁市官之主奚仲¶
　車正天淵水府天雞主伺候狗星守主禦狗國為烏¶
　桓獫狁之屬鱉星主水族魚蟲之物天桴主桴鼓漏¶
　刻天津主四瀆津梁離珠后宫之府藏羅堰瀦畜之¶
　池塘九坎溝渠水旱天田壟畆農桑匏敗二𤓰𤓰菓¶
<pb:KR3k0050_WYG_017-82b>¶
　園囿十二諸國列土之王離瑜桂衣玉飾哭星哭泣¶
　死喪司禄兮官禄年德司危兮臺榭安危掌生算者¶
　為司命主過失者為司非人星主萬民亦為巡夜車¶
　府為客館亦其官也壘壁天軍營壘疊城鬼方北夷¶
　敗臼敗亡災咎流移土公吏設備而主土杵與臼給¶
　軍而舂粮造父御馬也亦其官也騰蛇水蟲也風雨¶
　北方治天子室宫者為蓋屋主陵廟禱祀者為虚梁¶
　綱為戈綱武帳泣者墳墓死喪天錢軍之府藏師門¶
<pb:KR3k0050_WYG_017-83a>¶
　蕃落夷荒雷電霹靂雲雨各以其事所主羽林衛之¶
　天軍斧鉞行誅而用戮王良車馬也御車之官天廐¶
　馬官也驛遞之廐土公主營造而起土也¶
　　西方雜座四十六座¶
　附路乃閣道之便路天溷乃養豢之穢場外屏所以¶
　遮天溷而沮臭穢天倉所以待邦用而藏五榖土司¶
　空乃功利之官鈇鑕乃芟刈之器左更主仁智而為¶
　山虞右更為司牧而主禮義軍之南門禁出入以防¶
<pb:KR3k0050_WYG_017-83b>¶
　奸天大將軍為用兵而主武御廩之處為天廩積榖¶
　之所為天庾隂私濳謀兮天隂陵墓死喪兮大陵積¶
　尸陵中之墓天河察候山林積水候水之災異天船¶
　主舟楫之津蒭藁天園主給粢盛天苑兮收飬禽獸¶
　天園兮園囿蔬珍月星后臣之别天街夷夏之分礪¶
　石礪百工之器天讒主醫巫之羣言語樞機兮卷舌¶
　持節奉使兮天節參旗天子之兵旗天髙觀雲之臺¶
　榭諸王為王室之蕃屏車柱乃天子之車舍天潢津¶
<pb:KR3k0050_WYG_017-84a>¶
　渡河梁咸池陂澤魚鼈珠口𫝊驛也逺方通俗九斿¶
　咸旗也威防不虞玉井主水泉而給厨用軍井給師¶
　旅而奏軍營天屏陣擁天厠天厠積穢溷圚子孫主¶
　孝愛而侍老者丈人主夀考而哀孤㷀座旗為旌表¶
　尊卑天闗主闗防邊境司怪史臣也語言災變水府¶
　水官也隄防波湧¶
　　南方雜座三十九座¶
　四瀆江河淮濟水位主水奚疑積水供酒食之正積¶
<pb:KR3k0050_WYG_017-84b>¶
　薪給烹餁之為南北二河所以分諸夏而定夷貊闕¶
　丘兩觀所以象布魏而别尊卑爟星烽火也四時變¶
　火天罇饘粥也以給貧羸五諸侯决疑斷獄弧與矢¶
　備盜防私軍市主天軍貨易野雞備變怪不虞天狗¶
　守禦之良蓄天狼侵掠之凶徒天社土地之主老人¶
　夀考之符三台星列抵太㣲為三公宣符開德主烹¶
　宰者名外厨為農正者號天稷天紀知禽獸之嵗齒¶
　天旗主饗宴之酒食天相宰相也朝服之制天廟祖¶
<pb:KR3k0050_WYG_017-85a>¶
　廟也祭祀所值軒轅為權后妃雷電長垣城邑無界¶
　不防少㣲師保也無㣲不諫内平平罪之官天尊貴¶
　戚之宦東甌為南越蠻夷之區軍門乃天子軍門之¶
　辨明堂玉堂也布政垂裳靈臺觀臺也仰觀候變土¶
　司空九土之界域亦人民風土之所宜器府主八音¶
　之樂伎長沙主夀命以延期青丘為南方蠻夷之國¶
　進賢者舉逸卿相之為¶
　　天文總論¶
<pb:KR3k0050_WYG_017-85b>¶
　晉天文志曰張衡云文曜麗乎天其動者有七日月¶
　五星是也日者陽精之宗月者隂精之宗五星五行¶
　之精衆星布列體生於地精成於天列居錯峙各有¶
　攸屬在野象務在朝象官在人象神其以神差有五¶
　列焉是為三十五名一居中央謂之北斗四布扵方¶
　各七為二十八舎日月運行歴示吉凶五緯躔次用¶
　告禍福中外之官常明者百有二十四可名者三百¶
　二十為星二千五百㣲星之數蓋萬一千五百二十¶
<pb:KR3k0050_WYG_017-86a>¶
　庶物蠢蠢咸得繫命不然何得總而理諸後武帝時¶
　太史令陳卓總甘石巫咸三家所著星圖大凡二百¶
　八十三官一千四百六十四星以為定今畧其昭昭¶
　者以備天官云¶
　宋中興天文志總論曰甘石巫咸三家後代所宗也¶
　顧或不深考以故三垣大角之列衛二十八舍内官¶
　外官之分𨽻不無異同今於三家參諸說考定二百¶
　九十座所以不知者闕如也蓋諸星有以一星為一¶
<pb:KR3k0050_WYG_017-86b>¶
　座者有以二三十星為一座者有相為比附者有相¶
　比而不附者杠附華蓋凡十八星為一座衡附庫樓¶
　凡二十九星為一座也鉞不附井耳不附畢糠不附¶
　箕長沙不附軫鈎鈴鍵閉不附房則以屬吏自為官¶
　故也矢得以附弧臼不得以附杵以弧矢一人司之¶
　杵臼二人司之故也野雞不附軍市雞自守其所司¶
　也南門不附庫樓南門不但為庫樓門也他如積水¶
　不附天船積尸不附大陵天讒不附卷舌咸池天潢¶
<pb:KR3k0050_WYG_017-87a>¶
　三淵不附五車石氏甘氏皆有其辯不可臆說也若¶
　夫稱名取類𫝊記錯見則又有不可槩舉者北極為¶
　北辰參為大辰而大火亦曰大辰宋大辰之墟是也¶
　見左氏昭十七年孫炎曰龍星明者以為時刻故曰¶
　大辰星在中最明時刻主焉𤣥枵亦曰天黿是也見¶
　國語武王伐商星在天黿昭十九年疏天黿𤣥枵别¶
　名也娵訾亦曰豕韋嵗在豕韋是也見襄十八年疏¶
　豕韋亦名娵訾也鶉尾亦曰鳥帑以害鳥帑是也見¶
<pb:KR3k0050_WYG_017-87b>¶
　襄二十八年禆竈曰嵗棄其次而旅於明年之次以¶
　害鳥帑注南為朱鳥鳥尾曰帑疏曰人妻子為帑鳥¶
　尾曰帑妻子為人後鳥尾亦鳥之後故俱以帑為言¶
　也氐謂之天根見爾雅天根氐也鄭璞曰角亢下繫¶
　於氐猶木之有根國語曰天根見而水涸也室謂之¶
　定見爾雅云營室謂之定郭璞曰定正也作宫室以¶
　營室中為正詩定之方中作於楚宫昴謂之留見史¶
　記索隠曰留昴也而毛𫝊亦以留為昴也畢謂之濁¶
<pb:KR3k0050_WYG_017-88a>¶
　見爾雅濁謂之畢也柳謂之咮丁救反見㐮九年咮¶
　為鶉火疏曰柳謂之咮咮鳥口也若斯名類昉於堯¶
　典詳於爾雅左氏國語諸書而所入之度則未悉也¶
　若夫二十八舍諸言度分亦或差殊斗井度視諸舍¶
　為闊參僅一度古昏旦至觀弧建為定亦由所見而¶
　著之其度近世王奕所述十二次二十八度有可考¶
　焉¶
　按史志言三家所考三垣大角之列衛二十八舍内¶
<pb:KR3k0050_WYG_017-88b>¶
　外官之分𨽻不無異同今按歴代天文志惟宋兩朝¶
　及中興志與隋丹元子步天歌能言諸星之分𨽻然¶
　大角一星兩朝志以為屬角庫樓十星丹元子以為¶
　屬角而兩朝志以為屬軫其為異同大槩若此蓋自¶
　唐開元中一行所造渾儀其所測宿度已與舊經異¶
　而宋太平興國中渾儀所測又與唐異所争或一二¶
　度或三五度以管窺天豈能無誤於是此以為軫彼¶
　以為角甲以為氐乙以為房所差者常在禆隣之次¶
<pb:KR3k0050_WYG_017-89a>¶
　舍則亦不過三五度間耳天道幽逺術家各持一說¶
　固未有以訂其是非也至如南斗六星即斗牛之斗¶
　其分野反在北方北斗天樞在張宿十度其分野反¶
　在南方其理有不可究詰者當伺知星者而質之¶
<pb:KR3k0050_WYG_017-90a>¶
　　　　東方蒼龍七宿¶
　　　角(二星度/十二)亢(四星度/十六)氐(四星度/十六)房(四星/五度)心(三星/五度)尾(九星度/十七)箕(四星度/十二)¶
　　　　北方𤣥武七宿¶
　　　斗(六星四度/二十)牛(六星/七度)女(四星度半/十一)虚(二星芬/十度)危(三星度/十八)室(二星度/十七)壁(二星/十度)¶
　　　　西方白虎七宿¶
　　　奎(十六星半/十七度)婁(三星度/十二)胃(三星度半/十四)昴(七星度/十一)畢(八星度/十六)觜(三星/一度)參(十星/九度)¶
　　　　南方朱雀七宿¶
　　　井(八星度/三十)鬼(五星/三度)栁(八星度/十四)星(七星/七度)張(六星度/十九)翼(二十二星/十九度)軫(四星度半/十八)¶
<pb:KR3k0050_WYG_017-90b>¶
　天本無度以二十八宿為度然則二十八宿果有度¶
　耶不過因日行躔度而假星象之著明者以計其度¶
　耳故其度之多者如井至三十三度少者如觜止一¶
　度要亦以日躔適與各宿相值者分之故其度之多¶
　寡於是乎生也但井三十三度或以為三十一度觜¶
　一度或増為度半或减為半度強是則古今論天之¶
　度數者若此紛紜不齊又何怪乎厯之無定法也况¶
　經星一度統地一千九百餘里占分野者豈易言哉¶
<pb:KR3k0050_WYG_017-91a>¶
　　天度類考¶
　天本無度推厯者無以寓其數因日之行一晝夜所¶
　躔濶狹強名曰度蓋日之行也三百六十五度之外¶
　又行四分日之一以一年而周于天焉以一日所行¶
　為一度故分為三百六十五度四分度之一范蔚宗¶
　謂日之所行在天成度在厯成日是也然天體冲漠¶
　度頗難别必有物記之然後可窺而數于是以富度¶
　之星記之(度如傘撩當度謂/正傘撩上者是也)循黃道日之行一期其¶
<pb:KR3k0050_WYG_017-91b>¶
　當者止二十八宿而已今所謂距度星是也渾天奏¶
　議亦曰度不可見可見者星也¶
　二十八宿亦未始有度作厯者𨽻天之度于二十八¶
　宿用以記日月所躔而已二十八宿之度濶狹不齊¶
　者蓋日之所躔或多或寡適當其星者凡二十八故¶
　度之多寡于是生焉如井斗之間非無星也然日躔¶
　不相當故其度不得不濶觜鬼之旁非無星也然日¶
　躔一二日適與之相當故度不得不狹而其得度濶¶
<pb:KR3k0050_WYG_017-92a>¶
　狹又非舉一宿全體盡占此度也如南斗六星舉全¶
　體言合距杓星為度今厯家距魁第四星為度蓋杓¶
　二星不當日之度而魁第四星當日之度也綜之古¶
　之造厯假設是法以步日躔耳¶
　　南北極星¶
　按極星北極者北辰也天如水車北辰乃軸處水車¶
　動而軸未嘗動北辰間有五星北辰則指五星中之¶
　一星邊天壤而言縁人要指此為極不可無記認故¶
<pb:KR3k0050_WYG_017-92b>¶
　就辰傍一小星指之為辰謂之極星即第三星所謂¶
　太乙也北極則兼連五星而言南極與北極髙下隠¶
　見不同北辰髙于地者三十六度南極下于地者三¶
　十六度故北極之下三十六度常見南極之上三十¶
　六度常沒不見天之運有常度而無停機南北極則¶
　其所管轄處如輪藏之心藏在外面動而心則不動¶
　也¶
<pb:KR3k0050_WYG_017-93a>¶
　　角(赤十二度/黃十三度)　亢(赤九度度/黃十九)　氐(赤十六度大/黄十五度)　房(赤六度/黃五度)¶
　　心(赤六度/黃四度)　　尾(赤十九度/黄十七度)　箕(赤十一度/黄十度少)　　斗(赤二十五度/黄二十二度)¶
　　牛(赤七度大/黄七度)　女(赤十一度少/黄十一度)虚(赤九度半少強/黄十度)危(赤十六度大/黄十七度)¶
　　室(赤十七度少/黄十七度)壁(赤九度少/黄九度)　奎(赤十六度半/黄十七度)　婁(赤十二度半/黄十二度)¶
　　胃(赤十五度大/黄十四度)昴(赤十一度/黄十一度)　畢(赤十七度半/黄十六度)　觜(赤一度/黄一度)¶
　　參(赤十度少/黄九度)　井(赤三十四度/黄三十度)鬼(赤二度大/黄二度)　　柳(赤十四度少/黄十四度)¶
　　星(赤七度大/黃六度)　張(赤十七度大/黄十八度)翼(赤十九度少/黃十九度)　軫(赤十七度大/黃十六度)¶
　赤道分南北之中黃道出入於赤道之内外赤道橫¶
<pb:KR3k0050_WYG_017-93b>¶
　而黃道斜斜長於橫故黃道為之增赤道居中黃道¶
　旁出旁狹於中故黃道為之减蓋亦自然之數非人¶
　能增損之也雖然赤黃二道本皆天度但以赤分天¶
　中故為天度日行黃道故為日度日行天之内天運¶
　日之外外則有餘内則不足孰非自然之勢哉¶
　赤道黃道者占天之法以二十八宿為綱維分列四¶
　方南北去極各九十有一度有竒南低而北昻去地¶
<pb:KR3k0050_WYG_017-94a>¶
　各三十六度一定不易者名之曰赤道以日躔半在¶
　赤道内半在赤道外出入内外極逺者皆有二十四¶
　度以其行赤道之中者名之曰黃道凡五緯皆隨日¶
　由黃道而行惟月之行有九道四時交㑹歸極于黃¶
　道而轉變焉要之黃赤之色特借之别筭位耳厯家¶
　以為實有黄赤九道繆矣¶
<pb:KR3k0050_WYG_017-95a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-95b>¶
　氐一在辰氐二過卯尾二在卯尾三在寅斗三在寅¶
　斗四過丑女一在丑女二過子危十二在子十三過¶
　亥奎一在亥奎二過戌胃二在戌胃三過酉畢六在¶
　酉畢七過申井七在申井八過未¶
　二十八宿萬古不移所以定天之體而分十二宫也¶
　日一月而徧一宫月一月而徧十二宫而復追及於¶
　日而成一月也¶
　經星過宫度數古今不同即以十二宫言之辰宫舊¶
<pb:KR3k0050_WYG_017-96a>¶
　謂終于氐四今終氐一卯舊終尾九今尾二寅舊終¶
　斗十一今斗三丑舊終女七今女一子舊終危十五¶
　今危十二亥舊終奎四今奎一戌舊終胃六今胃二¶
　酉舊終畢十一今畢六申舊終井十五今井七未舊¶
　終栁八今栁三午舊終張十七今張十四已舊終軫¶
　十一今終軫九是差之多者至七度少亦不下二¶
　度而各家之差又不可勝言矣古今天度一也所分¶
　宫度其差若此欲推步之不差也其可得哉故併存¶
<pb:KR3k0050_WYG_017-96b>¶
　之以備考¶
　　二十八宿逐月昏中位次¶
　角亢二宿為五月昏星正月在寅二月在卯三月辰¶
　四月巳五月午六月未七月申八月酉九月戌十月¶
　亥十一月子十二月丑¶
　氐房心三宿為六月昏星正月在丑至十二月在子¶
　尾箕二宿為七月昏星正月在子至十二月在亥¶
　斗牛二宿為八月昏星正月在亥至十二月在戌¶
<pb:KR3k0050_WYG_017-97a>¶
　女虚危三宿為九月昏星正月正戌至十二月在酉¶
　室壁二宿為十月昏星正月在酉至十二月在申¶
　奎婁二宿為十一月昏星正月在申至十二月在未¶
　胃昴畢三宿為十二月昏星正月在未至十二月在午¶
　觜參二宿為正月昏星正月在午至十二月在巳¶
　井鬼二宿為二月昏星正月在巳至十二月在辰¶
　栁星張三宿為三月昏星正月在辰至十二月在卯¶
　翼軫二宿為四月昏星正月在卯至十二月在寅¶
<pb:KR3k0050_WYG_017-97b>¶
　　總記古今冬至日在宿度¶
　大明萬厯二年嵗次甲戌仲冬三十日庚子辰正二¶
　刻冬至日在箕四度元十八年辛巳冬至日在箕九¶
　度昏室中宋延祐冬至日在箕八度昏壁中去作月¶
　令時一千七百餘年月令冬至日在斗二十二度昏¶
　奎中去堯時一千九百餘年堯時冬至日在虚七度¶
　昏昴中¶
<pb:KR3k0050_WYG_017-98a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-98b>¶
　二十八宿上而在天則有度數之多寡下而在地則¶
　有分野之盈縮在人則有庶類之司在物則有禽獸¶
　之肖在星則有列位之配在位則有分金之類角二¶
　星十三度少為權為賊將在炁為木在肖為蛟亢四¶
　星九度為賊病為蠱毒在炁為金在肖為龍其餘炁¶
　為暗金氐四星十六度半在炁為土在肖為貉房四¶
　星五度半在炁為日在肖為兎心三星五度為營室¶
　在炁為月在肖為狐尾九星十九度為不和為賊盜¶
<pb:KR3k0050_WYG_017-99a>¶
　在炁為火在肖為虎箕四星十度為口舌為公訟在¶
　炁為水在肖為豹此七宿三十星七十五度配東方¶
　蒼龍之位斗六宿二十四度為文職為科名在炁為¶
　木在肖為獬牛六星七度為僧道在炁為金在肖為¶
　牛其餘地殺也為暗金女四星十一度半為巧藝為¶
　淫亂在炁為土在肖為蝠虚二星九度半為哭泣為¶
　喪死在炁為日在肖為䑕危三星十八度為蓋屋為¶
　離宫在炁為月在肖為燕室二星十七度為廟食為¶
<pb:KR3k0050_WYG_017-99b>¶
　王侯在炁為火在肖為猪壁二星十度為文章為秘¶
　府在炁為水在肖為㺄此七宿二十五星九十八度¶
　四分度之一配北方𤣥武之位奎十六星十度半為¶
　文藻為書府在炁為木在肖為狼婁三星十三度為¶
　聚衆在炁為金在肖為狗其餘炁為暗金胃三星十¶
　四度半為倉庫為商賈在炁為土在肖為雉昴七星¶
　十一度為白衣為儒林在炁為日在肖為雞畢八星¶
　十六度為獵弋為逰田在炁為月在肖為烏觜三星¶
<pb:KR3k0050_WYG_017-100a>¶
　一度為葆旅為行商在炁為火在肖為猴參十星九¶
　度為斬艾在炁為水在肖為猿此七宿五十星八十¶
　一度配西方白虎之位井八星三十一度為水患為¶
　行舟在氣為木在肖為犴鬼五星三度為淫辭為妖¶
　孽在炁為金在肖為羊其餘炁為暗金柳八星十四¶
　度為木菓為器皿在炁為土在肖為獐星七星七度¶
　為吉事在炁為日在肖為馬張六星十九度為觴客¶
　在炁為火在肖為蛇軫四星十八度半為車服為警¶
<pb:KR3k0050_WYG_017-100b>¶
　蹕在炁為水在肖為蚓此七宿六十星一百一十二¶
　度配南方朱雀之位¶
　按二十八宿各分列四方而四方七宿各分列七政¶
　其来尚矣然列宿各分屬諸禽則莫知其所自也氣¶
　相貫通天之于物誠有然者但所肖之物即此以充¶
　其類是亦博物之一端而通神明類物情則又自有¶
　與天通者在矣¶
　　二十八宿度總論¶
<pb:KR3k0050_WYG_017-101a>¶
　宋中興天文志王奕按自古言天者皆曰周天三百¶
　六十五度四分度之一何從而知之也曰天本無度¶
　因日之行一晝夜所躔濶狹強名曰度蓋日之行也¶
　三百六十五日之外又行四分度之一以一年而周¶
　於天焉以一日所行為一度故分為三百六十五度¶
　四分度之一范蔚宗謂日之所行在天成度在厯成¶
　日是也曰天固有其度而二十八宿亦各有度何從而¶
　定之也曰二十八宿亦未始有度也天體冲漠雖分¶
<pb:KR3k0050_WYG_017-101b>¶
　為三百六十五度然其度難别也故作厯者𨽻其度¶
　於二十八宿用以紀日月所躔而已蓋天之有度也¶
　猶地之有里也二十八宿所分之度猶九州列縣所¶
　占之里也二十八宿各有其度則日之行於天也孟¶
　春在某星㡬度仲春在某星㡬度日躔可得而名也¶
　九州列縣各有其里則人之行於地也某日至某州¶
　㡬里某日至某縣㡬里驛可得而計也此星度所由¶
　起也曰二十八宿之度或闊狹何也曰日之所躔偶¶
<pb:KR3k0050_WYG_017-102a>¶
　與此宿相當此闊狹於是分也故說渾天者曰日之¶
　所躔或多或寡適當其星者凡二十八故度之多寡¶
　於是生焉井斗之舍非無星也然不與日躔相當故¶
　其度不得不闊也觜鬼之傍非無星也然與日躔相¶
　當故其度不得不狹也夫其得度闊狹非舉一宿全¶
　體盡占此度也南斗六星也舉全體而言之合距杓¶
　星為度而今歴家距魁第四星為度杓二星則入於¶
　箕牽午六星也舉全體言之合距西二星為度今厯¶
<pb:KR3k0050_WYG_017-102b>¶
　家距中二星為度而西星則入於斗虚二星也舉全¶
　體言之合距北星為度而今厯家距南星為度北星¶
　則入於牽牛蓋南斗六星之中杓二星不當日之度¶
　而魁第四星當度故距於魁而得二十六度牽牛六¶
　星之中西星不當日之度而中二星當度故牽牛距¶
　魁而得六度虚二星之中北一星不當日之度而南¶
　一星當度故虛距南星而得十度古之造厯假設是¶
　法以歩日躔或者不察謂二十八宿本有其度又見¶
<pb:KR3k0050_WYG_017-103a>¶
　其宿得㡬度遂謂舉一宿而全星在焉則又非矣又¶
　按唐志一行所謂北星舊圖入虚今側在須女九度¶
　危北星舊圖入危今側在虚六度半又奎誤距以西¶
　大星故壁損二度今復距西南大星即奎壁各得本¶
　度又柳誤距以第四星今復用第三星張中央四星¶
　為朱鳥嗉外二星為翼北距以翼而距以膺故張增¶
　二度半七星减二度半今復以膺為距則七星張各¶
　得半度呉興沈氏曰二十八宿當度故立以為宿前¶
<pb:KR3k0050_WYG_017-103b>¶
　世測候毎或改變如唐書測得畢十有七度半觜只¶
　有半度此皆繆說也星既不當度自不當為宿次是¶
　渾儀度距踈宻不等耳凡二十八宿度數皆以赤道¶
　為法推黄道不合度者蓋黄道有斜有直故度數與¶
　赤道不等即復以當度星為宿惟虚道未有竒數自¶
　是日之餘分厯家取於斗分者此也餘宿則不然¶
　沈氏筆談曰予編校昭文書時預詳定渾天儀官長¶
　問予二十八宿多者三十三度少者止一度如何不¶
<pb:KR3k0050_WYG_017-104a>¶
　均何也予對曰天本無度推厯者無以寓其數乃以¶
　日所行分天為三百六十五度有竒(曰平行三百六/十五日有餘而)¶
　(一期天故以一/日為一度也)既分之必有物記之然後可窺而數¶
　於是以當度之星記之循黃道日之所行一期當者¶
　止二十八宿星而已(度如傘撩當度謂正當傘撩上/者故車二十八弓以象二十八)¶
　(宿則如渾儀奏議所謂度不可見可見者星也日月/五星之所由有星焉當度之盡者凡二十有八謂之)¶
　(舍舍所以挈度/所以生數也)今所謂距度星者是也非不欲均也¶
　黃道所由當度之星止有此而已¶
<pb:KR3k0050_WYG_017-104b>¶
　按中興志所載王奕之說即沈括之說也王沈二公¶
　不知其孰先孰後孰倡孰襲然王說詳而明沈說簡¶
　而當¶
<pb:KR3k0050_WYG_017-105a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_017-105b>¶
　昔者武王伐殷訪問箕子以天道箕子陳洪範九疇¶
　四曰協用五紀厯法備焉按天官書曰斗為帝運于¶
　中央臨制四鄉分隂陽建四時均五行移節度定諸¶
　紀皆繫於斗又按古厯書曰玉衡杓建天之綱也日¶
　月初躔(冬至日在牽/牛合朔建星)星之紀綱紀之交以原始也是¶
　故冬至天日交㑹曰周嵗古者步戌為嵗(說文曰嵗/从步从戌)¶
　杓為斗端(北斗尾三星措辰中角/十度辰為龍故為龍角)以冬至日躔星紀¶
　牛初加戌中則斗綱之端(杓/)連貫營室(亥/)織女(子/)之¶
<pb:KR3k0050_WYG_017-106a>¶
　紀指牽牛之初(元辰/星紀)又自牛初連貫平星角(元辰/斗杓)前¶
　後各九十一度此之謂杓攜龍角(攜連也有畨手/左右連貫之義)玉¶
　衡斗中(北斗第五星在㢲中軫十一度與乾中/奎五相值唐志自乾攜㢲為天綱是也)南斗¶
　十二在艮建星臨之冬至牛初加戌中則玉衡當斗¶
　艮中相距元辰乾(綱/)㢲(衡/)左右各九十一度此之謂衡¶
　殷南斗(殷中也兼有/平分之義)魁為斗首(北斗首四星當戌中/婁四與辰中角十斗)¶
　(杓相值/為首尾)參星在申(漢書參三星外四星/為實沈於辰在申)冬至牛初加¶
　戌中則斗魁在未天綱(乾/)在坤馬藉申中參宿如首¶
<pb:KR3k0050_WYG_017-106b>¶
　伏枕然此之謂魁枕參首其去元辰杓魁亦各九十¶
　一度是則天綱星紀交㑹之本始聖人原始造設履¶
　端舉正歸邪以紀嵗昏杓旦魁夜衡以紀月中星步¶
　戌以紀日氣節初中以紀星辰九道隂陽以紀厯數¶
　五紀協用而其為彌綸贊參之道不能外矣¶
　十二辰乃十二月斗綱所指之地也斗綱所指之辰¶
　即一月元氣所在正月指寅二月指卯三月指辰四¶
　月指巳五月指午六月指未七月指申八月指酉九¶
<pb:KR3k0050_WYG_017-107a>¶
　月指戌十月指亥十一月指子十二月指丑謂之月¶
　建天之元氣無形可見觀斗綱所指之辰即可知矣¶
　斗有七星第一曰魁第五曰衡第七曰杓此三星謂¶
　之斗綱假如建寅之月昏則杓指寅夜則衡指寅平¶
　旦魁指寅他月倣此¶
　天樞主秦天璇主楚天璣主齊天權主吳天衡主燕¶
　闓陽主趙瑶光主宋𤣥戈主代招揺主周¶
　天樞北斗一星即貪狼也卦配艮丙禽位天任門應¶
<pb:KR3k0050_WYG_017-107b>¶
　生門地分秦分故秦隴之俗多尚節輕死好義勇敢¶
　悍戾多忠烈之氣有剛毅之才天璇北斗二星巨門¶
　也卦配巽辛禽位天輔門應杜門地分楚分故荆楚¶
　之俗多尚貨賂重商賈輕浮多詐少質實之風天璣¶
　北斗三星禄存也卦配乾甲禽位天心門應開門地¶
　分齊分故淄清之俗多尚文章重禄仕剛毅明達有¶
　禮樂之風天權北斗四星文曲也卦配離壬禽位天¶
　英門應景門地分吳分故閩浙之俗多逰蕩少貞烈¶
<pb:KR3k0050_WYG_017-108a>¶
　尚浮繁詞藻少忠樸之風有淫慝之意天衡北斗五¶
　星即亷貞也卦配震庚禽位天冲門應傷門地分燕¶
　分故幽燕之俗多忠武尚信義儉約質實有清節之¶
　風無戾道之習闓陽北斗武曲星也卦配兊丁禽位¶
　天柱門應驚門地分趙分故山東之俗多英豪尚攻¶
　戰果敢驍勇有死忠輕己之心無姦詐欺人之習瑶¶
　光北斗七星破軍也卦配坎癸禽位天蓬門應休門¶
　地分宋分故宋地多武節尚忠義忠厚誠實有明達¶
<pb:KR3k0050_WYG_017-108b>¶
　樸忠之風少浮靡奢華之習招揺北斗九星左輔右¶
　弼也卦配坤乙禽位天芮天禽門應死門地分周壤¶
　故河南三河之俗多忠良少姦詐然美惡亦相半文¶
　武兼資¶
　邵子曰天渾渾於上而不可測也故觀斗數以占天¶
　也斗之所建天之行也又曰夏則日隨斗而北冬則¶
　日隨斗而南故天地交而寒暑和而物乃生也¶
　斗一南而萬物生一北而萬物死日一北而萬物生¶
<pb:KR3k0050_WYG_017-109a>¶
　一南而萬物死斗日互行而成嵗功也¶
　斗隨天而左旋故一日而進一度日退天而右轉故¶
　一日而不及天一度斗日一周而成一嵗也¶
　¶
　¶
　¶
　¶
　¶
<pb:KR3k0050_WYG_017-109b>¶
　¶
　¶
　¶
　¶
　¶
　¶
　¶
　圖書編卷十七¶
