# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.730039
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷一百十四
<pb:KR3k0050_WYG_114-1a>¶
欽定四庫全書¶
　圖書編卷一百十四¶
　　　　　　　　　　　　　明　章潢　撰¶
　　律吕旋宫納音體用一原圗叙¶
　天地之道隂陽五行盡之天干地支即隂陽五行參¶
　差錯綜以盡其變化之道者也聲音者陽氣之發宣¶
　五聲即五行之氣而律吕非即五聲之節奏乎其聲¶
　五而律吕各六非即天地之五行而子午隂陽各六¶
<pb:KR3k0050_WYG_114-1b>¶
　之義乎世之論樂者皆曰黄鍾起於子㽔賔起於午¶
　以十二律應十二月其聲音之清濁髙下一以隂陽¶
　之消息盈虛凖之然於天地之太隂太陽少隂少陽¶
　支干五行之變化未之明焉欲其聲音與天地相應¶
　無是理也况聲音即天地自然之樂非人為可得而¶
　參者若於天籟谷響未能心契神解惟擬議於竹管¶
　之短長斟酌乎古人之論説要皆執一己之意見以¶
　測度乎天地之節宣又何怪乎古樂之不復作乎噫¶
<pb:KR3k0050_WYG_114-2a>¶
　執泥器數固無當於作樂崇徳聞樂知徳之訓然於¶
　隂陽五行支干之義而心誠求之則律吕旋宫納音¶
　體用一原之道或者其有通乎¶
<pb:KR3k0050_WYG_114-3a>¶
¶
<pb:KR3k0050_WYG_114-4a>¶
¶
<pb:KR3k0050_WYG_114-5a>¶
¶
<pb:KR3k0050_WYG_114-6a>¶
¶
<pb:KR3k0050_WYG_114-7a>¶
　大哉律乎其天地隂陽之中乎民之所受以生以為¶
　心者乎方其隂陽未形渾淪一中天地萬物敦化統¶
　同樂之本也及其隂陽既行天地化生髙下散殊禮¶
　制肇興禮備而樂生矣是故聖人察天地之中法隂¶
　陽之變以為之律文之五聲播之八音奏之郊廟用¶
　之朝廷以宣八方之風以平天下之情於是天命人¶
　心流行不息合化同風萬殊統一聖人有樂之用其¶
　律之所為乎吾聞律有十二六為律六為吕律法也¶
<pb:KR3k0050_WYG_114-7b>¶
　律以統氣類物吕侣也吕以助陽宣氣為道不同其¶
　中一也是故冬至子中太陽陽生日光在地聚以為¶
　聲是曰黄鍾大吕者太陽陽吕以太隂之隂納丑上¶
　侣於太陽之陽者也雨水寅中少隂陽生萬物凑地¶
　而出是曰太簇夾鍾者少隂陽鍾以少陽之隂納卯¶
　兼輔少隂之陽也榖雨辰中少隂之隂陽生為太隂¶
　先是曰姑洗仲吕者中陽之吕以太隂之隂納已上¶
　侣於少隂之隂之陽也夏至午中太隂陽生草木之¶
<pb:KR3k0050_WYG_114-8a>¶
　實&KR0331;&KR0331;陽在外也故曰&KR0331;賔林鍾者太陽鍾也以太¶
　陽之陽之隂納未藂助太隂之陽也處暑申中少陽¶
　陽生太陽在地上夷天則是曰夷則南吕者少陽陽¶
　吕以少隂之隂納酉侣於少陽之陽也霜降中少陽¶
　之陽陽生日晷在戍陽無餘氣是曰無射應鍾者¶
　少陽之陽陽鍾以太陽之隂納亥上應少陽之陽¶
　也然律呂有六彚之惟三律陽也陽之陽三太陽¶
　之陽黄鍾之宫子少陽之陽夷則之宫申少隂之隂¶
<pb:KR3k0050_WYG_114-8b>¶
　之陽姑洗之宫辰陽之隂三少隂之陽太簇之宫寅¶
　太隂之陽&KR0331;賔之宫午少陽之隂之陽無射之宫戍¶
　隂之陽三太陽之隂應鍾之宫己少陽之隂夾鍾之¶
　宫酉太陽之陽之隂林鍾之宫丑隂之隂三太隂之¶
　隂仲吕之宫亥少隂之隂南吕之宫卯太隂之陽之¶
　隂大吕之宫未傳曰五聲之本生於黄鍾之律九寸¶
　為宫損益以定商角徴羽九六相生隂陽相應有三¶
　統之義焉是故聖人為之旋宫之制冬至太陽之陽¶
<pb:KR3k0050_WYG_114-9a>¶
　律起黄鍾之宫其積五百三十一萬萬四千四百一¶
　十萬下生太陽陽之陽吕林鍾之宫徴太陽之隂隂¶
　吕上生少隂陽律太簇之宫商少隂陽律下生少隂¶
　隂吕南吕之宫羽少隂陽隂吕上生少隂陽之陽律¶
　姑洗之宫角而黄鍾太陽之均備矣於是少隂隂之¶
　陽律起姑洗之宫其積四百一十九萬萬九千○四¶
　十萬下生太陽隂吕應鍾之宫徴太陽陽吕上生太¶
　隂陽律&KR0331;賔之宫商太隂陽律下生太隂陽之隂吕¶
<pb:KR3k0050_WYG_114-9b>¶
　太吕之宫羽太隂之陽隂吕上生少陽之陽律夷則¶
　之宫角而姑洗中陽之均備矣於是少陽陽律起夷¶
　則之宫其積三百三十一萬萬七千七百四十萬下¶
　生少陽隂吕夾鍾之宫徴少陽隂吕上生少陽隂之¶
　陽律無射之宫商少陽之陽律下生太隂隂吕仲吕¶
　之宫羽太隂太吕上生夷則音角歸太陽陽律黄鍾¶
　之宫而三分損益之法不行焉此旋宫所以止於仲¶
　吕而不返而夷則少陽之均終焉然律紀三均音通¶
<pb:KR3k0050_WYG_114-10a>¶
　五氣是故黄鍾太簇姑洗&KR0331;賔夷則無射之宫為六¶
　戊六壬為太陽之陽六丙為太陽之隂六申為少隂¶
　之陽六庚為少隂之隂太陽之陽為羽太陽之隂為¶
　徴少隂之隂為商少隂之陽為角太吕夾鍾仲吕林¶
　鍾南吕應鍾之宫為六己六癸為太隂之隂六丁為¶
　太隂之陽六乙為少陽之隂六辛為少陽之隂太隂¶
　之隂為羽太隂之陽為徴少陽之隂為角少陽之陽¶
　為商傳曰天有五行地有六氣五六者天地之中合¶
<pb:KR3k0050_WYG_114-10b>¶
　也是故聖人為之納音之制嵗天正冬至日甲起子¶
　坤與震交有太隂庚金之化故黄鍾甲子納音首商¶
　其吕曰乙丑乙丑金隔八生夷則壬申金其吕曰癸¶
　酉癸酉金隔八生姑洗庚申金其吕曰辛巳為商三¶
　辛巳隔八為戊子氣行少隂丙火故黄鍾戊子納音¶
　次徴其吕曰己丑己丑火隔八生夷則丙申火其吕¶
　曰丁酉丁酉火隔八生姑洗甲辰火其吕曰乙巳為¶
　徴三乙巳隔八為壬子氣行少陽甲木故黄鍾納音¶
<pb:KR3k0050_WYG_114-11a>¶
　次角其吕曰癸丑癸丑木隔八生夷則庚申木其吕¶
　曰辛酉辛酉木隔八生姑洗戊辰木其吕曰己巳為¶
　角三己巳隔八為丙丁氣行太陽壬水故黄鍾納音¶
　次羽其吕曰丁丑丁丑水隔八生夷則甲申木其吕¶
　曰乙酉乙酉水隔八生姑洗壬辰水其吕曰癸巳為¶
　羽三癸巳隔八為庚子氣行中央戊土故黄鍾納音¶
　次宫其吕曰辛丑辛丑土隔八生夷則戊申土其吕¶
　曰己酉己酉土隔八生姑洗丙辰土其吕曰丁巳為¶
<pb:KR3k0050_WYG_114-11b>¶
　宫三而三陽甲子之音備矣夏至日甲起午乾與㢲¶
　交有太陽辛金之化故&KR0331;賔甲午納音首商其鍾曰¶
　乙未乙未金隔八生太簇壬寅金其鍾曰癸卯癸卯¶
　金隔八生無射庚戍金其鍾曰辛亥為商三辛亥隔¶
　八為戊午氣行少陽丁火故&KR0331;賔納音次徴其鍾曰¶
　己未己未火隔八生太簇丙寅火其鍾曰丁卯丁卯¶
　火隔八生無射甲戌火其鍾曰乙亥為徴三乙亥隔¶
　八為壬午氣行少隂乙木故&KR0331;賔納音次角其鍾曰¶
<pb:KR3k0050_WYG_114-12a>¶
　癸未癸未木隔八生太簇庚寅木其鍾曰辛卯辛卯¶
　木隔八生無射戊戍木其鍾曰己亥為角三己亥隔¶
　八為丙午氣行太隂癸水故&KR0331;賔納音次羽其鍾曰¶
　丁未丁未水隔八生太簇甲寅水其鍾曰乙卯乙卯¶
　水隔八生無射壬戍水其鍾曰癸亥為羽三癸亥隔¶
　八為庚午氣行中央己土故&KR0331;賔納音次宫其鍾曰¶
　辛未辛未土隔八生太簇戊寅土其鍾曰己卯己卯¶
　土隔八生無射丙戍土其鍾曰丁亥為宫而三鍾甲¶
<pb:KR3k0050_WYG_114-12b>¶
　午之音備矣傳曰樂均紀之以三平之以六成於十¶
　二天之道也窮本知變則天道在我萬理一理萬心¶
　一心生生不窮合化統同此之謂聖神化之功極此¶
　之謂盡性至命之終律紀元氣亥子之間實無聲無¶
　臭之始一陽既生黄鍾宫動子生丑丑生寅寅生卯¶
　卯生辰辰生巳巳生午午生未未生申申生酉酉生¶
　戍戍生亥而太極一元之道備矣¶
　太陽始於子而極於巳其交在丑太隂始於午而極¶
<pb:KR3k0050_WYG_114-13a>¶
　於亥其交在未少隂始於卯而極於酉其交在辰少¶
　陽始於申而極於寅其交在戍¶
　子丑寅卯辰巳六辰屬天太陽所以始於子而終於¶
　巳也午未申酉戍亥六辰屬地太隂所以始於午而¶
　終於亥也少隂始於卯終於酉少陽始於申終於寅¶
　皆天地之交也¶
　太陽之陽子下生太陽陽之隂丑太陽之隂隂丑上¶
　生少隂之陽寅少隂之陽寅下生少隂之隂卯少隂¶
<pb:KR3k0050_WYG_114-13b>¶
　之隂卯上生少隂之陽辰少隂之陽辰下生太陽之¶
　隂巳太陽之隂巳上生太隂之陽午太隂之陽午下¶
　生太隂之隂未太隂之隂未上生少陽之陽申少陽¶
　之陽申下生少陽之隂酉少陽之隂酉上生少陽之¶
　陽戍少陽之陽戍下生太隂之隂亥始於太陽之陽¶
　終於太隂之隂而三分損益之法不行焉此律吕之¶
　道所以徃而不返也又曰三分損益隂陽生物之則¶
　也¶
<pb:KR3k0050_WYG_114-14a>¶
　劉光漢問納音首金何謂曰天正冬至日甲起子坤¶
　與震交一陽初生有太隂庚金之化故黄鍾納音始¶
　於甲子商也天正夏至日甲起午乾與巽交一隂初¶
　生有太陽辛金之化故&KR0331;賔納音始於甲午商也¶
　又問黄鍾商納音以為太陽陽金又言太隂庚金之¶
　化何如曰黄鍾位子本是太陽之陽然坤與震交震¶
　固太隂庚金耳&KR0331;賔位午本是太隂之陽然乾與巽¶
　交㢲固太陽辛金耳¶
<pb:KR3k0050_WYG_114-14b>¶
　或問三統之義曰非臆說也𤣥圗云自子至辰自辰¶
　至申自申至子冠之以甲而章㑹統元與月食俱沒¶
　𤣥之道也鬱林呉績釋曰太初上元正月甲子朔旦¶
　冬至無餘分後千五百三十九嵗甲辰朔旦冬至無¶
　餘分又千五百三十九嵗甲申朔旦冬至無餘分十¶
　九嵗為一章閏分盡二十七章五百一十三嵗為一¶
　㑹月食盡三㑹八十一章千五百三十九嵗為一統¶
　朔分盡歴子辰申五統凡四千六百一十七嵗為一¶
<pb:KR3k0050_WYG_114-15a>¶
　元六甲盡由是言之三統之説其來有自諸說葢未¶
　嘗深考云¶
　又問律吕以戊己起土又以納音始金或曰納音始¶
　角木何如曰冬至天太隂四與地太隂六交而天五¶
　戊土生其中矣律吕起戊己天地之始也天太隂曰¶
　震地太隂曰坤冬至坤與震交日甲在子天太陽曰¶
　乾地太陽曰㢲夏至乾與巽交日甲在午震為庚金¶
　巽為辛金納音首商氣化之始也甲為少陽角木乙¶
<pb:KR3k0050_WYG_114-15b>¶
　為少隂角木納音首甲日行之始也萬徑千蹊同歸¶
　一轍求其自然之故而律吕之理得矣¶
　吕巾石公古義其論吕律分寸雖發明蔡氏之説然¶
　於十二律一原諸天地之太陽太隂少陽少隂二十¶
　四氣中節以為之凖且以納音起甲子三統為子辰¶
　申義頗精宻亦律音之所當䆒心者故併録之¶
　　律尺考¶
　古人制尺以調律累黍以定尺然隨代變易訖無定¶
<pb:KR3k0050_WYG_114-16a>¶
　凖漢志云律本起於漢黄鍾之長以羊頭山秬黍中¶
　者一黍之廣度之九十黍為黄鍾之長盡一黍約一¶
　分九十黍九寸律也此必上古以來有所傳授故歴¶
　代因之以定律尺之度周禮考工記於案言十有二¶
　寸於鎮圭言十有二寸又言桓圭九寸是周人以十¶
　寸為尺故歴代以周尺為古尺漢有劉歆銅斛尺蔡¶
　邕銅籥尺建武銅尺漢官尺魏杜䕫尺田父玉尺梁¶
　表景尺晉始平古銅尺汲冢玉律尺錢樂之渾儀尺¶
<pb:KR3k0050_WYG_114-16b>¶
　隋開皇水尺官尺後魏元延眀尺梁劉曜土圭尺五¶
　代王朴律凖尺宋和峴尺大府布帛尺李照尺胡瑗¶
　阮逸尺由是觀之尺隨代更律隨尺異雖有慕古之¶
　君出而正之終亦不能歸一豈非神理難全器數形¶
　拘耶按晉荀朂依周禮制尺謂之晉前尺與劉歆銅¶
　斛尺建武銅尺祖冲之銅尺汲冢玉律尺其度皆合¶
　隋意以其與周尺同因以較諸代之尺田父玉尺梁¶
　表尺加朂尺七釐漢官尺加朂三分三釐始平銅尺¶
<pb:KR3k0050_WYG_114-17a>¶
　杜䕫尺加朂四分渾儀尺加朂六分四釐蔡邕銅籥¶
　尺加朂一寸五分八釐元延眀尺加朂五分八毫開¶
　皇水尺加朂一寸八分六釐劉曜土圭尺加朂一寸¶
　五分夫史臣稱朂推考百代之法術極精宻及阮咸¶
　聴其所造之樂則又以鍾律聲髙樂音哀思及得始¶
　正銅尺果長朂所造四分是豈可以朂所造獨是而¶
　諸代盡非乎宋仁宗朝詔丁度詳定鄧保信等所定¶
　律尺則以和峴之景表尺為長王朴律凖尺比漢錢¶
<pb:KR3k0050_WYG_114-17b>¶
　尺長二分比景表尺短四分有竒胡阮保信及李照¶
　所用大府等布帛尺其制彌長去古彌逺不可依用¶
　乃再造景表尺上之而髙若諾卒用漢錢尺依隋書¶
　定十五尺藏於太常寺夫宋祁以胡瑗所造鍾律與¶
　古法相合隋唐以來諸儒皆不及瑗而髙若訥則以¶
　為不可依用然則鍾律尺度之中將何所據而為定¶
　依乎夫器有形而易拘者也聲無形而難調者也以¶
　為校黍則黍有大小之異累有長廣之殊黍不可盡¶
<pb:KR3k0050_WYG_114-18a>¶
　信矣以為定於人之聲則喉有修短之不齊音有清¶
　濁之各異聲不可以盡依矣故歴代以來尺之長短¶
　杳無定凖樂之髙下茫無定聲擬議紛紛率莫能决¶
　如此嗟乎形質難均物情自然是以聖人制度立法¶
　存其大概要在聰明察之耳今之制律者必曰累黍¶
　定尺固無恰好符契之妙若曰棄黍為尺亦無特契¶
　之理乎謂先守累黍之法以為律尺大分資藉之地¶
　後參古人耳聴心㑹之術以為考聲命尺之本庶幾¶
<pb:KR3k0050_WYG_114-18b>¶
　所謂元聲者必於此而得之不然止據區區累黍之¶
　法以為定尺之要恐未免毫釐之差遂致千里之謬¶
　矣又何望夫䕫曠之閫域也哉¶
　　律尺論¶
　馬端臨曰古人言律為萬事本度量衡皆由焉律以¶
　和聲度以審度量以嘉量衡以權衡度有長短量有¶
　大小衡有輕重雖庸愚之人皆能知之至律之於聲¶
　其或雅或淫或和或乖則雖賢哲之士不能遽曉葢¶
<pb:KR3k0050_WYG_114-19a>¶
　四者之中議律為難度或長或短量或大或小衡或¶
　輕或重三物皆生民日用不可缺者然以四海九州¶
　觀之未有千年而同一度量衡者也以古徃今來觀¶
　之未有千里而同一度量衡者也葢隨世立法隨地¶
　從宜取其適於用而初無害於事固不必盡同也至¶
　於律則差之絲忽不能以諧聲聲不諧不足以為樂¶
　樂不和不足以致治葢四者之中制律為尤難是以¶
　古人之於律或求之於絲竹伶倫之管京房之凖是¶
<pb:KR3k0050_WYG_114-19b>¶
　也或求之於金石編鍾編磬鎛鍾簴磬之屬是也雖¶
　曰假器物以求之然心之精㣲口不能授性所解悟¶
　筆不能書假如有人與后䕫伶倫並世而生亦豈能¶
　盡得其依律和聲之法乎後之儒者病樂之不和議¶
　欲更律而更律之法或取之累黍或求之古度量然¶
　累黍之法漢制特以較度量衡所謂黄鍾之長黄鍾¶
　之籥黄鍾之重云者特以明三物之與律相表裏耳¶
　未嘗専言累黍以為律也至於古之度與量則周鬴¶
<pb:KR3k0050_WYG_114-20a>¶
　漢斛與魏晉以來尺十有五種相去且千年其流傳¶
　至於今者是乎非乎不可得而詳也倘其果為古制¶
　則不知造此器之時其與虞朝之同律度量衡周王¶
　之考制度果無纎毫之差乎亦不可得而詳也而方¶
　倀倀然於千百載之後搜求古雅之器於荒丘古墓¶
　之中而自以為得之葢亦疎矣葢律度量衡雖曰相¶
　為表裏然而至易曉者度量衡也至難知者律也隨¶
　時而變易雖易而無害於事者度量衡也假如古者¶
<pb:KR3k0050_WYG_114-20b>¶
　度短量小衡輕後世度長量大衡重則當其或短或¶
　小或輕之時多取之或長或大或重之時少取之而¶
　斂散同此一器何害於事乎周取民之制什一漢取¶
　其五秦取其大半葢病在重不必大其器也一定而¶
　不易易則害於樂者律也今失其難者而反取則於¶
　其易者失其不可易者而反取則其於屢易者何哉¶
　竊以為必欲制律必如杜䕫荀朂阮咸張文收之徒¶
　自有宿悟神解如聴牛鐸而知其可諧音聴玉磬而¶
<pb:KR3k0050_WYG_114-21a>¶
　知其為閏月所造之類而後可以語此不然専求之¶
　於累黍或專求之於周鬴漢斛魏尺之屬無異刻舟¶
　而尋劒也李照胡瑗房庶之説皆以黍求律者也范¶
　蜀公力主房庶之説以為照以縱黍累尺管空徑三¶
　分容黍千七百三十則太長瑗以横黍累尺容黍一¶
　千二百而空徑三分四釐六毫則太短皆以尺生律¶
　不合古法今庶所言實千二百黍於管以為黄鍾之¶
　長就三分則為空徑則無容受不合之差較前二説¶
<pb:KR3k0050_WYG_114-21b>¶
　為是累千百言大要不過如此愚請得而詰之夫古¶
　人之制律管皆有分寸如十二律管皆徑三分圍九¶
　分黄鍾之管長九寸自大吕以下以次降殺是也然¶
　則欲制律必先定分寸而古今之分寸不可考矣是¶
　以隋書因漢制之說以一黍為一分則是十黍為一¶
　寸分寸既定然後管之徑圍可定管之徑圍既定然¶
　後律之長短可定瑗與照雖有縱横之異然以黍定¶
　分以黍之分定管之圍徑則一也今庶既盡闢縱橫¶
<pb:KR3k0050_WYG_114-22a>¶
　之說而欲以是千二百黍亂寔之管中隨其長短㫁¶
　之以為黄鍾九寸之管取三分以度空徑則不知庶¶
　之所謂空徑三分之管既非縱黍之分復非横黍則¶
　必别有一物為度以起分倘别有一物為度以起分¶
　則只須以其三分為徑以九十分其長為黄鍾之管¶
　為律本不因於黍矣何煩實黍於管又何煩於漢書¶
　中增益八字以求合千二百黍之數乎此愚所以未¶
　敢以為通論也¶
<pb:KR3k0050_WYG_114-22b>¶
　　律原(此下八叚皆大明集禮/所載今存之以備考)¶
　班固漢前志曰黄帝使伶倫循大夏之西崑崙之隂¶
　取竹嶰谷生其竅厚均者㫁兩節間而吹之以為黄¶
　鍾之宫制十二筩以聴鳳之鳴其雄鳴為六雌鳴亦¶
　六此黄鍾之宫而皆可以生之是為律本至治之世¶
　天地之氣合以生風天地之風氣正而十二律定劉¶
　昭漢後志曰伏羲作易紀陽氣之初以為律法建日¶
　冬至之聲以黄鍾為宫太簇為商姑洗為角林鍾為¶
<pb:KR3k0050_WYG_114-23a>¶
　徴南吕為羽應鍾為變宫&KR0331;賔為變徴此聲氣之元¶
　五音之正也又曰截竹為律吹以考聲列以候氣道¶
　之本也¶
　　律數¶
　後漢鄭康成月令註曰凡律空圍九分蔡邕銅籥銘¶
　曰籥黄鍾之宫長九寸空圍九分容秬黍一千二百¶
　粒稱重十二銖兩之為一合三分損益轉生十一律¶
　韋昭周語註曰黄鍾之變也管長九寸徑三分圍九¶
<pb:KR3k0050_WYG_114-23b>¶
　分因而九之九九八十一故黄鍾之數立焉按周徑¶
　之説開端於漢律厯志而蔡氏遂創為徑三分之説¶
　晉孟康韋昭又續為徑三分圍九分之説以九章少¶
　廣内祖氏審率乘除之止得空圍内面羃七分七釐¶
　竒乃少一分九十二釐竒空圍内積實止得六百三¶
　十六分乃少一百七十三分竒如此則黄鍾之管無¶
　乃太狹乎黄鍾空積忽㣲若徑内差一忽即靣羃及¶
　積所差忽數至多矣毫釐之差千里之失豈不悮乎¶
<pb:KR3k0050_WYG_114-24a>¶
　胡氏律吕議曰按歴代律吕之制黄鍾之管長九十¶
　黍之廣積九寸度之所由起也容千二百黍積八百¶
　一十分量之所由起也重十有二銖權衡之所由起¶
　也既度量權衡皆出於黄鍾之籥則黄鍾之龠容受¶
　可取四者之法交相酬驗庶不失其實也後世儒者¶
　不能實知權衡之法但制尺求律便為堅證因謂圍¶
　九分者取空圍圎長九分耳以是圍九分之悮遂有¶
　圍三分之説若從徑三圍九之法則黄鍾之管止容¶
<pb:KR3k0050_WYG_114-24b>¶
　九百黍積止六百七分半如此則黄鍾之聲無從而¶
　正權量之法無從而生周之嘉量漢之銅斛皆不合¶
　其數矣¶
　　鍾均¶
　通典曰古之神瞽考律均聲必先立黄鍾之均黄鍾¶
　之管以九寸為法故用九自乘為管絲之數其增减¶
　之法又以三為度以上生者皆三分益一下生者皆¶
　三分去一宫生徴徴生商商生羽羽生角此五聲小¶
<pb:KR3k0050_WYG_114-25a>¶
　大之次也是黄鍾為均用五聲之法以下十一辰辰¶
　各有五聲其為宫商之法亦如之辰各有五聲各為¶
　十六聲是十二律之正聲也按宫聲之數八十一商¶
　聲之數七十二角聲之數六十四徴聲之數五十四¶
　羽聲之數四十八是黄鍾一均之數而十一律於此¶
　取法焉通典所謂以下十一辰辰各五聲其為宫為¶
　商之法亦如之者是也夫以十二律之宫長短不同而¶
　其臣民事物尊卑莫不有序而不相凌犯良以是耳¶
<pb:KR3k0050_WYG_114-25b>¶
　　中聲¶
　昔伊耆氏實始作樂以謂土位中央而於隂陽為冲¶
　氣籥生黄鍾而於律吕為中聲始乎土鼓中聲出焉¶
　中乎蕢桴中聲發焉卒乎葦籥中聲通焉樂之所本¶
　如此所以為天地之和人道之正論三才之道者參¶
　和為冲氣論五六之數者一貫為中合故參兩合而¶
　五聲形焉參五合而八音生焉二六合而十二律成¶
　焉其取數雖多要之㑹歸於中而已是樂以太虚為¶
<pb:KR3k0050_WYG_114-26a>¶
　本而聲音律吕又以中聲為本中聲正則鄭衛哇淫¶
　之聲自然可黜雅部之樂自然可復故談樂者不可¶
　不知中聲之為要也¶
　　子聲¶
　鳬氏為鍾以律計自倍半半者准半正聲之半以為¶
　十二子律制為十二子聲比正聲為倍則以正聲於¶
　子聲為倍以正聲比子聲則子聲為半但先儒什用¶
　倍聲自有二義一義云半以十二正律為十子聲之¶
<pb:KR3k0050_WYG_114-26b>¶
　鍾二義云從於中宫之管寸數以三分益一上生黄¶
　鍾以所得管之寸數然半之以為子聲之律其為半¶
　正聲之法者以黄鍾之管正聲九寸為均子聲則四¶
　寸半黄鍾下生林鍾之子聲林鍾上生太簇之子聲¶
　太簇下生南吕之子聲南吕上生姑洗之子聲姑洗¶
　下生應鍾之子聲應鍾上生&KR0331;賔之子聲&KR0331;賔下生¶
　大吕之子聲大吕下生夷則之子聲夷則上生夾鍾¶
　之子聲夾鍾下生無射之子聲無射上生仲吕之子¶
<pb:KR3k0050_WYG_114-27a>¶
　聲此半正聲法其半相生之法者以正仲吕之管長¶
　六寸仲吕上生黄鍾黄鍾下生林鍾三分去一還以¶
　下生所得林鍾之管寸數半之以為夾鍾子聲之管¶
　以次而為上下相生終於仲吕皆以相生所得之律¶
　寸數半之各以為子聲之律故有正聲十之子聲十¶
　二分大小有二十以為二十四鍾通於二神迭為五¶
　聲合有六十聲即為六十律其正管長者為均之時¶
　則通用正聲為五音正管短者為均之時則通用子¶
<pb:KR3k0050_WYG_114-27b>¶
　聲為五音皆三分益一减一次還以宫商角徴羽之¶
　聲得調也¶
　　和聲¶
　漢前志曰黄鍾為宫則太簇姑洗林鍾南吕皆以正¶
　聲應無有忽㣲不復與他律為役者同心一統之義¶
　也非黄鍾而他律雖當其月自宫者則其和應之律¶
　有空積忽㣲不得其正此黄鍾至尊無與並也按黄¶
　鍾為十二律之首他律無大於黄律故其正聲不為¶
<pb:KR3k0050_WYG_114-28a>¶
　他律役其半聲當為四寸五分而前乃云無者以十¶
　七萬七千一百四十七之數不可分又三分損益上¶
　下相生之所不及故亦無所用也至於大吕之變宫¶
　夾鍾之羽仲吕之徴&KR0331;賔之變徴夷則之角無射之¶
　商自用變律半聲非復黄鍾矣此其所以最尊而為¶
　君之象然亦非人之所能為乃數之自然他律雖欲¶
　役之而不可得也此一節最為律吕旋宫用聲之綱¶
　領古人言之已詳唯杜佑再生黄鍾之法為得之而¶
<pb:KR3k0050_WYG_114-28b>¶
　他人不及也¶
　　候氣¶
　候氣之法為室三重斥閉塗釁必周宻布緹縵室中¶
　以本為按每律各一按内卑外高從其方位加律其¶
　上以葭灰實其端覆以緹素按歴而候之氣至則吹¶
　灰動素小動為氣和大動為君弱臣强専政之應不¶
　動為君嚴猛之應其升降之數在冬至則黄鍾九寸¶
　大寒則大吕八寸三分七釐六毫雨水則太簇八寸¶
<pb:KR3k0050_WYG_114-29a>¶
　春分則夾鍾七寸四分三釐七毫三絲榖雨則姑洗¶
　七寸一分小滿則仲吕六寸五分八釐三毫四絲六¶
　忽夏至則&KR0331;賔六寸二分八釐大暑則林鍾六寸處¶
　暑則夷則五寸五分五釐五毫秋分則南吕五寸三¶
　分霜降則無射四寸八分八釐四毫八絲小雪則應¶
　鍾四寸六分六釐按陽生於復隂生於姤如環無端¶
　今律吕之數三分損益終不復始何也曰陽之升始¶
　於子午雖隂生而陽之升於上者未巳至亥而後窮¶
<pb:KR3k0050_WYG_114-29b>¶
　上反下隂之升始於午子雖陽生而隂之升於上者¶
　亦未巳至已而後窮上反下律於隂則不書故終不¶
　復始也是以升陽之數自子至巳差强在律為尤强¶
　在吕為少弱自午至亥漸弱在律為尤弱在吕為差¶
　强分數多寡雖若不齊然其絲分毫别各有條理此¶
　氣之所以飛灰聲之所以中律也或曰易以道隂陽¶
　而律不書隂何也曰易者盡天下之變善與惡無不¶
　備也律者致中和之用止於至善者也以聲言之大¶
<pb:KR3k0050_WYG_114-30a>¶
　而至於雷霆細而至於蠛蠓無非聲也易則無不備¶
　也律則寫其所謂黄鍾一聲而已矣雖有十二律六¶
　十調然實一黄鍾也是理也在聲為中聲在氣為中¶
　氣在人則喜怒哀樂未發與發而中節也此聖人所¶
　以一天人贊化育之道也¶
　　論品擇樂工之教¶
　姜䕫進大樂議於朝言紹興大樂多用大晟所造有¶
　編鍾鎛鍾景鍾有特磬玉磬編磬三鍾三磬未必相¶
<pb:KR3k0050_WYG_114-30b>¶
　應塤有大小簫箎遂有長短笙竽之簧有厚薄未必¶
　合度琴瑟絃有緩急燥濕軫有旋復柱有進退未必¶
　能合調總衆音而言之金欲應石石欲應絲絲欲應¶
　竹竹欲應匏匏欲應土而四金之音又欲應黄鍾不¶
　知其果應否樂曲知以七律為一調而未知度曲之¶
　義知以一律配一字而未知永言之㫖黄鍾奏而聲¶
　或林鍾林鍾奏而聲或太簇七音之恊四聲各有自¶
　然之理今以平入配重濁以上去配輕清奏之多不¶
<pb:KR3k0050_WYG_114-31a>¶
　諧恊八音之中琴瑟尤難琴必毎調而改弦瑟必毎¶
　調而退柱上下相生其理至妙知之者鮮又琴瑟聲¶
　㣲常見蔽於鍾磬鼓簫之聲匏竹土聲長金石常不¶
　能以相待徃徃考擊失宜消息未盡至於歌詩一句¶
　而鍾四擊一字而竽一吹未叶古人稿木貫珠之意¶
　况樂工茍焉占籍擊鍾磬者不知聲吹匏者不知宂¶
　操琴瑟者不知絃同奏則動手不均迭奏則發聲不¶
　屬比年人事不和天地多忒由大樂未有以格神人¶
<pb:KR3k0050_WYG_114-31b>¶
　召和氣也宫為君為父商為臣為子宫商和則君臣¶
　父子和徴為火羽為水南方火之位北方水之宅常¶
　使水聲衰火聲盛則可助南而抑北宫為夫徴為婦¶
　商雖父宫實徴之子常以父助夫子助母而後聲成¶
　文徴盛則宫唱而有和商和則徴有子而生生不窮¶
　休祥不召而自至災害不祓而自消聖主方將講禮¶
　郊見願召求知音之士考正太常之器取所由樂曲¶
　調理五音櫽括四聲而使之叶和然後品擇樂工其¶
<pb:KR3k0050_WYG_114-32a>¶
　上者教以金石絲竹匏土歌詩之事其次教以匏擊¶
　干羽四金之事其下不可教者汰之雖古樂未易遽¶
　復而追還祖宗盛典實在兹舉¶
　　正樂要法¶
　兹欲由今之器考古之聲去其惉滯浮靡之習還其¶
　中和雅淡之風則其法有四焉一曰眀候氣之理葢¶
　律吕之制隂陽各六先王凖之以應十有二月之中¶
　氣如冬至氣至則黄鍾之管飛灰衝素而大寒以下¶
<pb:KR3k0050_WYG_114-32b>¶
　各以其陽月隨而應焉夏至氣至則&KR0331;賔之管飛灰¶
　衝素而大暑以下各以其隂月隨而應焉播之音樂¶
　取其中月之律用之班固所謂風氣正而十二律定¶
　者此也今當備其筌氣閉以重室按以方位實以葭¶
　灰覆以緹素以候其氣之所應使隂陽之用各順其¶
　應則氣和聲和八風從律而不姦矣二曰較長短之¶
　度葢黄鍾律吕之首也在氣為元氣在聲為元聲前¶
　漢志曰隂陽相生自黄鍾始言十二律所以受法也¶
<pb:KR3k0050_WYG_114-33a>¶
　以古制考之均其長得九寸審其圍得九分積其實¶
　則肥瘠之中者可容千二百黍此黄鍾之制所以定¶
　黄鍾定則隔八律而相間以陽律生隂律曰下生三¶
　分長而損其一則林鍾以下諸律可定矣隂律生陽¶
　律曰上生三分長而益其一則太簇以下諸律可定¶
　矣其徑也各三分有竒其生也皆左旋以為法然後¶
　長短各中其節矣三曰詳考聲之義葢十二律有長¶
　短短者其聲髙輕清而剽疾長者其聲下重濁而舒¶
<pb:KR3k0050_WYG_114-33b>¶
　徐其清濁長短之間而宫商角徴羽之五聲因以辨¶
　也然宫之與商商之與角徴之與羽相去皆一律角¶
　之與徴徴之與宫相去獨二律一律則近而和二律¶
　逺而不相及故近宫收一聲比宫稍下謂之變宫近¶
　徴收一聲比徴稍下謂之變徴此亦出於自然也五¶
　聲者正聲故以起調畢曲為諸聲之綱至二變聲則¶
　宫不成宫徴不成徴不比於正音但可以濟五音之¶
　所不及而已有五音而無二變亦豈可以成樂哉此¶
<pb:KR3k0050_WYG_114-34a>¶
　之謂七聲也然宫為聲氣之中自宫而下屬乎隂而¶
　未唱自宫而上屬乎陽而始和故宫在五行屬土而¶
　為中聲也然十二變律之聲如黄鍾八寸一分全律¶
　也仲吕上生林鍾不及八寸謂之執始則謂子聲也¶
　十二月半律之聲如黄鍾正聲九寸則變聲四寸半¶
　仲吕為宫則黄鍾為子而用其半是謂半聲焉京房¶
　所謂一為變聲四為變始黄鍾終仲吕凡十二正聲¶
　始執始終南事凡四十八變聲者此也四曰逹旋宫之¶
<pb:KR3k0050_WYG_114-34b>¶
　數葢律以正聲而辨聲以十二律而和一律之中各¶
　具五聲五聲之外又有二變則君臣民物不相凌犯¶
　而十二律皆可為宫以統衆律黄鍾亦可以次而為¶
　他律役矣如黄鍾為宫則太簇為商姑洗為角林鍾¶
　為徴南吕為羽應鍾為變宫而林鍾為變徴此大吕¶
　之一均也而餘可知矣禮運所謂旋相為宫者此也¶
　候氣之理眀則天機以審長短之度較則器數以精¶
　考聲之義詳則條理以察旋宫之數逹則節奏之妙¶
<pb:KR3k0050_WYG_114-35a>¶
　以曲盡而無遺矣先王之所以作樂崇徳者寧有外¶
　於此乎三代而下如師曠識紂樂於濮水季子美韶¶
　舞於上國者鮮矣天時地氣之弗審人聲樂音之弗¶
　諧雖以一代宗儒而或眩於金石法錢之求泥於蠶¶
　絲馬尾之察又何以神晤於千載之下而弼成夫金¶
　聲玉振之盛也哉¶
　　諸家論樂考¶
　國語周景王將鑄無射問律於伶州鳩對曰律所以¶
<pb:KR3k0050_WYG_114-35b>¶
　立均出度也古之神瞽考中聲而量之以制度律均¶
　鍾百官軌儀紀之以三(天地/人)正之以六(正/律)成於十二¶
　(律/吕)天之道也夫六中之色也故名之曰黄鍾所以宣¶
　養六氣九徳也由是第之曰太簇¶
　淮南子曰規始於一一不生故分而為隂陽隂陽合¶
　和而萬物生故曰一生二二生三三生萬物三參物¶
　三三如九故黄鍾之九寸而宫音調因而九之九九¶
　八十一故黄鍾之數立¶
<pb:KR3k0050_WYG_114-36a>¶
　太史公曰細若氣㣲若聲聖人因神而存之雖妙必¶
　效言黄鍾始於聲氣之元也¶
　班固曰律者致中和之用止於至善者也以聲言之¶
　大而至於雷霆細而至於蠛蠓無非聲也律則寫其¶
　黄鍾一聲而已雖有十二律六十調然實一黄鍾也¶
　是理也在聲為中聲在氣為中氣在人則喜怒哀樂¶
　未發與發而中節也此聖人所以一天人贊化育之¶
　道也¶
<pb:KR3k0050_WYG_114-36b>¶
　濓溪周子曰不復古禮不變今樂而欲至治者逺矣¶
　伊川程子曰律取黄鍾黄鍾之聲亦不難定世自有¶
　知音者參上下之聲攷之自得其正既得其正將黍¶
　以實其管㸔管實得幾粒然後推而定法可也¶
　張子横渠曰聲音之道與天地通蠶吐絲而商絃絶¶
　木氣盛則金氣衰乃此理自然相應今人求古樂太¶
　深始以古樂為不可知律吕有可求之理惟徳性淳¶
　厚者能知之¶
<pb:KR3k0050_WYG_114-37a>¶
　按三儒之説周氏以復古禮為先程氏以致聲音為¶
　正張氏則以人之徳性為本三人者可謂窮本知變¶
　逹樂之要者矣宋天子銳意古樂而胡瑗范鎮司馬¶
　光輩方講求鍾律徧訪四方草澤以應詔而三大儒¶
　乃遺焉使在講求之列其所次列論叙必有可觀古¶
　樂或有可復之理¶
　朱子曰宫之一聲在五行為土在五常為信在五事¶
　為思葢以其正當衆聲和與未和用與未用隂陽際¶
<pb:KR3k0050_WYG_114-37b>¶
　㑹之中所以為盛若角雖當五聲之中而非衆聲之¶
　㑹又有宫當配仁之説(胡五/峰說)葢以仁當四徳之元而¶
　有包四徳之義則宫之統五聲仁之包五常葢有並¶
　行而不悖者何奪彼與此哉¶
　楊亷論元聲書曰李公律吕書即其黄鍾三寸九分¶
　筭之由十一月之黄鍾至十二月之大吕增六分由¶
　大吕至正月之太簇増九分由太簇至二月之夾鍾¶
　增九分由夾鍾至三月之姑洗増九分由姑洗至四¶
<pb:KR3k0050_WYG_114-38a>¶
　月之仲吕增九分由仲吕至五月之&KR0331;賔増九分由¶
　&KR0331;賔至六月之林鍾減六分由林鍾至七月之夷則¶
　減九分由夷則至八月之南吕減九分由南吕至九¶
　月之無射減九分由無射至十月之應鍾減九分由¶
　應鍾復回十一月之黄鍾减九分其所增皆以九分¶
　而所減亦皆以九分惟黄鍾之於大吕&KR0331;賔之於林¶
　鍾其所增减比之他律不同然實各有至理葢大吕¶
　當五隂之盛一陽始生則是陽雖進而尚弱林鍾當¶
<pb:KR3k0050_WYG_114-38b>¶
　五陽之盛一隂始生則是陽雖退而尚強大吕林鍾¶
　固宜其增減僅得三分之二也律管長短一本隂陽¶
　升降之氣所謂律厯同道於此乃見執事書序髙文¶
　所謂黄鍾三寸九分升陽漸益至&KR0331;賔而得九寸歸¶
　陽漸損至黄鍾仍得三寸九分所謂三分損益者以¶
　對待言隔八相生者以正徴言與夫所謂喉㗁舌齒¶
　唇之聲證宫商角徴羽之音之書之要一一拈出以¶
　示人可謂透其闗鍵而得其三昧矣今以司馬遷黄¶
<pb:KR3k0050_WYG_114-39a>¶
　鍾九寸上下相生損益筭之黄鍾生大吕減六分竒¶
　大吕至太簇减三分竒太簇至夾鍾减五分竒夾鍾¶
　至姑洗减三分竒姑洗至仲吕减五分竒仲吕至&KR0331;¶
　賔至林鍾增二分竒林鍾至夷則增四分竒夷則至¶
　南吕增二分竒南吕至無射增四分竒無射至應鍾¶
　至黄鍾增四寸三分竒厯家二十四氣毎氣筭之不¶
　差毫忽若一氣短二分竒又一氣短三分竒又一氣¶
　短四分竒又一氣短五分竒又一氣短六分竒又一¶
<pb:KR3k0050_WYG_114-39b>¶
　氣短四寸三分竒則月之大者過於三十日月之小¶
　者不及二十九日不惟無以成嵗而律管候氣亦不¶
　可用矣且隂氣自冬至後以漸而升而律反减則氣¶
　有餘而管不足陽氣自夏至後以漸而降而律反增¶
　則氣不足而管有餘其亦背馳之甚哉謂司馬遷之¶
　差處正在於此謂李書之得處正在於此至於從前¶
　宫羽之舛此清濁之逆施正由黄鍾一差諸謬所必¶
　至者而不俟於言也亷嘗見歙人鮑㤗希止著天心¶
<pb:KR3k0050_WYG_114-40a>¶
　復要書以眀厯大概氣朔八十年一齊厯家毎嵗二¶
　十四氣於時之八刻中徃來無定鮑書所排節氣之¶
　交皆有定刻中氣之交亦有定刻如冬至乃十二月¶
　之中氣定十二時之五刻嵗嵗如此餘氣之定在某¶
　刻者亦然朱子謂厯有一定之法後人於法不知只¶
　是趕趂天之行度然則鮑書豈非有一定之法而如¶
　是哉知厯者得之則亦可以推&KR0312;矣嘗以今厯氣朔¶
　校之相去特五六時却是亘古至今如此實萬年厯¶
<pb:KR3k0050_WYG_114-40b>¶
　也鮑書謂郭守敬之法未是守敬法即今厯法我¶
　朝仍勝國之舊未嘗改也厯自漢以來亦皆不得¶
　其傳審如李書則鍾律自漢以來亦皆不得其傳¶
　而此二人者之獨見如此謂非天授不可也方今聖¶
　人在上必有軒轅命伶倫放勲命羲和之盛舉惜¶
　無以二書獻之闕下者其所係豈細故哉亷於西山¶
　蔡氏書嘗為之律吕筭例於郭守敬法亦嘗為之綴¶
　筭舉例然不過為二家之註脚亦終於聚鐵鑄錯耳¶
<pb:KR3k0050_WYG_114-41a>¶
　亷於李書窺見一班半㸃安敢肆然輒加語於其上¶
　哉¶
　自漢以來凡論律吕而謂黄鍾長九寸者總㑹之律¶
　吕新書謂黄鍾長三寸九分者總㑹之律吕元聲今¶
　倂録之以備考¶
　　變樂總論¶
　宋神宗元豐中楊傑詳定大樂傑欲銷王朴舊鐘意¶
　新樂成雖不善更無舊鍾可校詔不得銷毁後輔臣¶
<pb:KR3k0050_WYG_114-41b>¶
　按試傑乃陳朴鍾已弊者一縣樂工不平夜易之而¶
　傑不知明日輔臣至傑厲聲云朴鍾甚不叶美使樂¶
　工叩之韻更佳傑大沮按宋樂至此屢變景佑之樂¶
　李照主之太常歌工病其太濁私賂鑄工使减銅劑¶
　而聲稍清歌乃叶而照卒不知元豐之樂楊傑主之¶
　欲廢舊鍾樂工一夕易之而傑亦不知崇寧之樂魏¶
　漢津主之欲請帝中指寸為律徑圍為容盛制器不¶
　成劑量工人但隨律調之大率有非漢律本説而漢¶
<pb:KR3k0050_WYG_114-42a>¶
　律亦不知是樂名雖曰變而實未嘗變也訂正雖詳¶
　而鏗鏘不成韻辨析雖可聴而考擊不成聲既私為¶
　工師所易而懵不復覺則三人者亦豈真為審音知¶
　律之士其暗悟神解豈足以希荀朂阮咸萬寳信都¶
　芳之萬一哉愚謂宋人多言而妬前倔強而無本類¶
　如此其説理也解經也論文也評詩也一一皆然不¶
　獨樂律而已¶
　¶
<pb:KR3k0050_WYG_114-42b>¶
　¶
　¶
　¶
　¶
　¶
　¶
　¶
　圖書編卷一百十四¶
