# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.003850
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷五十五
<pb:KR3k0050_WYG_055-1a>¶
欽定四庫全書¶
　圖書編卷五十五¶
　　　　　　　　　　　　　明　章潢　撰¶
　　兩河新築堤閘壩總叙¶
　竊惟黄淮二河古稱二瀆黄河發源於星宿海經崑¶
　崙山歴陜西山西河南出南直𨽻之徐州合山東汶¶
　泗諸水以資運道自徐經邳至清河縣東與淮水㑹¶
　淮河發源於河南之桐栢山經鳯陽泗州亦至清河¶
<pb:KR3k0050_WYG_055-1b>¶
　縣東與黄河㑹二瀆合流俱經安東縣由雲梯闗入¶
　海其淮河以南則由淮安歴揚州以通江南黄河以¶
　北則由會通河歴天津以達京師兩河抱於鳯泗光¶
　嶽鍾於祖陵我國家億萬年根本之地實在於此且¶
　歲輸江南四百萬之糧以給官軍數十萬之用上有¶
　闗於國計下有係於民生自隆慶年間黄河從崔鎮¶
　等口北决淮水從髙家堰等處東决二瀆之水散漫¶
　無歸故入海之路停滯而不達此非河之淺也水不¶
<pb:KR3k0050_WYG_055-2a>¶
　行而沙自塞耳今惟諸决盡塞兩河復合水行沙刷¶
　海口復通且堅築&KR0008;堰以防㐲秋之漲連建減水壩¶
　以洩盈溢之水築歸仁集而泗州陵寢無衝射之虞¶
　固黄浦八淺寳應諸隄而興鹽諸邑無昏墊之苦塞¶
　天妃閘以拒黄流修復通濟清江福興諸閘以嚴啟¶
　閉復禮智二壩剏建天妃壩以便車盤則二瀆不至¶
　横流兩河悉循故道閭閻有可耕之業漕運無轉輓¶
　之難真平成之偉觀曠世之希覯也¶
<pb:KR3k0050_WYG_055-3a>¶
¶
<pb:KR3k0050_WYG_055-4a>¶
¶
<pb:KR3k0050_WYG_055-5a>¶
¶
<pb:KR3k0050_WYG_055-6a>¶
¶
<pb:KR3k0050_WYG_055-7a>¶
¶
<pb:KR3k0050_WYG_055-8a>¶
¶
<pb:KR3k0050_WYG_055-9a>¶
¶
<pb:KR3k0050_WYG_055-10a>¶
¶
<pb:KR3k0050_WYG_055-11a>¶
¶
<pb:KR3k0050_WYG_055-12a>¶
¶
<pb:KR3k0050_WYG_055-13a>¶
¶
<pb:KR3k0050_WYG_055-14a>¶
　　初議治河疏畧¶
　看得水性就下以海為壑向因海壅河髙以致决隄¶
　肆溢運道民生胥受其病故今談河患者皆咎海口¶
　而以濬海為上策則誠然矣第海有潮汐茫無駐足¶
　不得已而議他闢豈知海口視昔雖壅然自雲梯肆¶
　套以下濶七八里至十餘里深皆三四丈不等縱使¶
　欲另開鑿必須深濶相類方便注放則工力艱鉅必¶
　不能成矧未至海口乾地猶可施工及將入海之處¶
<pb:KR3k0050_WYG_055-14b>¶
　則潮汐徃來亦與舊口等爾且海之舊口皆係積沙¶
　人力可濬水力能衝乃若新闢之地則土壤堅實不¶
　特人力難措而水力亦不能衝故職等竊謂海無可¶
　濬之理惟當導河以歸之海則以水治水即濬海之¶
　理也然河又非可以人力導也欲順其性先懼其溢¶
　惟當繕治隄防俾無旁决則水由地中沙隨水去即¶
　導河之策也顧頻年以來無日不以繕隄為事亦無¶
　日不以决隄為患何哉卑薄而不能支迫近而不能¶
<pb:KR3k0050_WYG_055-15a>¶
　容雜以浮沙而不能乆隄之制未備耳是以黄决催¶
　鎮等口而水多北潰為無隄也淮決髙家堰黄浦等¶
　口而水多東潰隄弗固也乃議者不咎制之未備而¶
　咎築隄為下策豈得為通論哉又有所未盡者上流¶
　既潰隄以旁决矣至於下流復或岐而分之其趨於¶
　雲梯闗正海口者譬猶强弩之末耳葢徒知分流以¶
　殺其怒而不知水勢益分則其力益弱水力既弱又¶
　安望其能導積沙以注於海乎職等故謂今日濬海¶
<pb:KR3k0050_WYG_055-15b>¶
　之急務必先塞决以導河尤當固隄以杜决而欲隄¶
　之不决者必真土而勿雜浮沙髙厚而勿省巨費讓¶
　遠而勿與爭地斯隄可固也如徐邳桃清沿河各隄¶
　固矣催鎮等口塞矣則黄不旁决而衝漕力專髙家¶
　堰築矣朱家口塞矣則淮不旁决而㑹黄力專淮黄¶
　既合自有控海之勢又懼其分之則力弱也則必暫¶
　塞清江浦河而嚴司啟閉以防其内奔姑置草灣河¶
　而專復雲梯以還其故道仍接築淮安新城長堤以¶
<pb:KR3k0050_WYG_055-16a>¶
　防其末流盡令黄淮全河之力涓滴悉趨於海則力¶
　强且專下流之積沙自去下流既順上流之淤墊自¶
　通海不濬而闢河不挑而深矣此職等所謂固隄即¶
　所以導河導河即所以濬海也猶慮伏秋水發暴漲¶
　傷隄職等查得吕梁上洪之磨臍溝桃源之陵城清¶
　河之安娘等處土性堅實可築滚水石壩三座若水¶
　髙於壩任其走洩則水勢可殺而兩隄無虞矣至若¶
　寳應石堤之當復與夫下流支河之當疏揚州運河¶
<pb:KR3k0050_WYG_055-16b>¶
　之當濬皆今時之切務所宜次第併舉而不可緩者¶
　也但前項工程自豐沛徐淮以至海口共長千有餘¶
　里自清江浦以至儀真共長三百餘里地勢遥遠工¶
　程浩大一時錢糧未措人夫難集除前請發銀二十¶
　萬兩并截留漕糧八萬石一靣先將豐沛縷隄大黄¶
　遥隄及徐邳一帶縷隄酌量幇築桃清南隄併接淮¶
　安新城長隄乘時創築髙家堰兩頭水勢稍緩先行¶
　築塞寳應湖先用樁笆修築土隄外其餘各項工程¶
<pb:KR3k0050_WYG_055-17a>¶
　相應大加修舉云云議照事師古者罔愆智不鑿者¶
　乃大孟子論智一章首以禹之治水為喻而論為政¶
　則曰為政不因先王之道可謂智乎是大智者事必¶
　師古而不師古則鑿矣故治河者必先求河水自然¶
　之性而後可施其疏築之功必先求古人已試之效¶
　而後可倣其平成之業黄水來自崑崙入徐濟運歴¶
　邳宿桃清至清口㑹淮而東入於海淮水自洛及鳯¶
　歴旴泗至清口會河而東入於海此兩河之故道即¶
<pb:KR3k0050_WYG_055-17b>¶
　河水自然之性也元時歲漕江南之粟由揚州直北¶
　出廟灣入海至永樂年間平江伯陳瑄始隄管家諸¶
　湖通淮河為運道然慮淮水漲溢東侵淮郡也故築¶
　髙家堰隄以捍之起武家墩經大小澗至阜寧湖而¶
　淮水無東侵之患矣又慮黄河漲溢南侵淮郡也故¶
　隄新城之北以捍之起清江浦沿鉢池山栁浦灣迤¶
　東而黄水無難侵之患矣尤慮河水自閘衝入不免¶
　泥淤故&KR0202;啟閉之禁止許漕艘鮮船由閘出入匙鑰¶
<pb:KR3k0050_WYG_055-18a>¶
　掌之都漕五日發籌一放而官民船隻悉由五壩車¶
　盤是以淮郡晏然漕渠永頼而陳平江之功至今未¶
　斬也後因剥食既乆隄岸漸傾水從髙家堰决入一¶
　郡遂為魚鱉而當事者未考其故乃謂海口壅塞遂¶
　穿支渠以洩之葢欲亟拯淮民之溺多方䂓畫以為¶
　疏導之計其意甚善而其心良亦苦矣詎知旁支暫¶
　開水勢陡趨西橋以上正河遂至淤阻而新開支河¶
　濶僅二十餘丈深僅丈許較之故道不及三十分之¶
<pb:KR3k0050_WYG_055-18b>¶
　一耳豈能容受全河之水下流既壅上流自潰此崔¶
　鎮諸口所由决也今新開尋復淤塞故河漸已通流¶
　雖深濶未及原河十分之一而兩河全下沙隨水刷¶
　欲其全復河身不難也河身既復靣濶者七八里狹¶
　者亦不下三四百丈滔滔東下何水不容若猶以為¶
　不足而欲另尋他所别開一渠恐人力不至於此也¶
　以臣等度之非惟不必另鑿一口即草灣亦須置之¶
　勿濬矣故為今之計惟有修復平江伯之故業髙築¶
<pb:KR3k0050_WYG_055-19a>¶
　南北兩隄以㫁兩河之内灌而淮揚昏墊之苦可免¶
　至於塞黄浦口築寳應隄濬東闗等淺修伍閘復伍¶
　壩之工次第舉之則淮以南之運道無虞矣堅塞桃¶
　源以下崔鎮口諸决而全河之水可歸故道至於兩¶
　岸遥隄或葺舊工或剙新址或因髙岡或填窪上次¶
　第舉之則淮以北之運道無虞矣淮黄二河既無旁¶
　决並驅入海則沙隨水刷海口自復而桃清淺阻又¶
　不足言矣此以水治水之法也若夫扒撈挑濬之說¶
<pb:KR3k0050_WYG_055-19b>¶
　僅可施之於閘河矣黄河河身廣濶撈濬何期悍激¶
　湍流器具難下前人屢試無功徒費工料但恐伏秋¶
　水發淫潦相仍不免暴漲致傷兩隄故欲於磨臍溝¶
　陵城安娘城等處再築滚水壩三道萬一水髙於壩¶
　任其宣洩則兩隄可保而正河亦無淤塞之患矣徐¶
　州以南之工如此而已或有難臣者曰臣等欲順水¶
　性今淮水欲東而乃挽一道果字鋪起至李字鋪加¶
　築遥隄四里餘谷山匙頭灣添建涵洞二座三義鎮¶
<pb:KR3k0050_WYG_055-20a>¶
　添建滚水壩一座此皆原題未載委應増益在淮則¶
　有通濟福興二閘從新改遷新莊逼近通濟閘勢難¶
　兩存板閘止宜仍舊信字壩逼近黄河不便修復仁¶
　義壩改建天妃閘以裏至於興鹽等處入海支河因¶
　髙堰黄浦八淺隄成水可泄自宜停止而寳應湖隄¶
　减水閘止須修建四座此原題備載委當更易因時¶
　審勢隨地制宜臣等固不敢惜勞以貽一簣之虧亦¶
　不敢妄舉以滋無益之費¶
<pb:KR3k0050_WYG_055-20b>¶
　　兩河工成疏畧¶
　照得數年以來黄淮二河胥失故道至以地方州縣¶
　為壑葢由黄河惟恃縷隄而縷隄逼近河濵束水太¶
　急毎遇伏秋輙被衝决横溢四出一㵼千里莫之底¶
　極北岸則决崔鎮季大等處南岸則决龍窩周營等¶
　處共百餘口又從小河口白洋河灌入挾永堌諸湖¶
　之水越歸仁集直射泗州陵寢以致正河流緩泥沙¶
　停滯河身墊髙淮水又因髙家堰年乆圮壞潰決東¶
<pb:KR3k0050_WYG_055-21a>¶
　奔破黄浦决八淺而山陽髙寳興鹽悉成沮洳清口¶
　將為平陸黄淮分流淤沙罔滌雲梯闗入海之路坐¶
　此淺挾而運道民生俱病矣自去秋興工之後諸决¶
　盡塞水悉歸漕衝刷力專日就深廣今遥隄告浚自¶
　徐抵淮六百餘里兩隄相望基址既遠且皆真土膠¶
　泥夯杵堅實絶無徃嵗雜沙虛鬆之弊蜿蟺綿亘殆¶
　如長山夾峙而河流於其中即使異常泛漲縷隄不¶
　支而溢至遥隄勢力淺緩容蓄寛舒必復歸漕不能¶
<pb:KR3k0050_WYG_055-21b>¶
　潰出譬之重門待暴則暴必難侵增纊禦寒則寒必¶
　難入兼以歸仁一隄横截於宿桃南岸要害之區使¶
　黄水不得南决泗水至於桃清北岸又有减水四壩¶
　以節宣盈溢之水不令傷隄故在遥隄之内則運渠¶
　可無淺阻在遥隄之外則民田可免渰没雖不能保¶
　河水之不溢而能保其必不奪河固不能保縷隄之¶
　無虞而能保其至遥即止葢嘗考𢎞治以前張秋數¶
　塞數决自先任都御史劉大夏將黄陵岡一帶増築¶
<pb:KR3k0050_WYG_055-22a>¶
　大行隄一道而張秋之患遂息此其已試之明驗也¶
　今職等所築之遥隄即大行隄之别名耳况係真正¶
　淤土較之大行雜沙又有不侔者故今歲㐲初驟漲¶
　桃清一帶水為遥隄所束稍落即歸正漕沙隨水刷¶
　河身愈深河岸愈峻前歲桃清之河膠不可檝今深¶
　且不測而兩岸逈然髙矣上流如吕梁兩崖俱露巉¶
　石波流湍急漸復舊洪徐邳一帶年來篙探及底者¶
　今測之皆深七八丈兩崖居民無復昔年蕩析播遷¶
<pb:KR3k0050_WYG_055-22b>¶
　之苦此黄水復其故道之效也髙家堰屹然如城堅¶
　固足恃今淮涓滴盡趨清口會黄入海清口日深上¶
　流日涸故不特堰内之地可耕而堰外湖波漸成赤¶
　地葢堰外原係民田田之外為湖湖之外為淮向皆¶
　渾為一壑而今始復其本體矣其髙寳一帶因上流¶
　俱已築塞湖水不至漲滿且寳應石隄新砌堅緻故¶
　雖秋間霖潦浹旬隄俱如故黄浦八淺築塞之後俱¶
　各無虞栁浦灣一帶新隄環抱淮城並無齧損不特¶
<pb:KR3k0050_WYG_055-23a>¶
　高寳田地得以耕藝而上自虹泗旴&KR0455;下及山陽興¶
　鹽等處皆成沃壤此淮水復其故道之效也見今淮¶
　城以西清河以東二瀆交流儼若涇渭誠所謂同為¶
　逆河以入於海矣海口之深測之已十餘丈葢借水¶
　攻水以河治河黄淮並注水滌沙行無復壅滯非特¶
　不相為扼而且交相為用故當秋漲之日而其景象¶
　如此昔年沙墊河淺水溢地上祗見其多今則沙刷¶
　河深水由地中祗見其少地方士民皆謂二十年來¶
<pb:KR3k0050_WYG_055-23b>¶
　所曠見也竊照我朝建都燕冀轉輸運道實為咽喉¶
　自儀真至淮安則資淮河之水自清河至徐州則資¶
　黄河之水黄河自西而來淮河自南而來今流於清¶
　河縣東經安東達雲梯闗而入於海此自宋及今兩¶
　瀆之故道也數年以來崔鎮諸口决而黄水遂北髙¶
　堰黄决而淮水遂東桃清虹泗山陽髙寳興泰田廬¶
　墳墓俱成巨浸而入海故道幾成平陸臣等受事之¶
　初觸目驚心所至之處子遺之民攀輿號泣觀者皆¶
<pb:KR3k0050_WYG_055-24a>¶
　為隕淚然議論紛起有謂故道當棄者有謂諸决當¶
　留者有謂當開支河以殺下流者有謂海口當另行¶
　開濬者臣等反覆計議棄故道則必欲乗新衝新衝¶
　皆住址陸地漫不成渠淺澀難以浮舟不可也留諸¶
　决則正河必奪桃清之間僅存溝水淮楊兩郡一望¶
　成湖不可也開支河則黄河必不能兩行自古紀之¶
　淮河泛溢隨地沮洳水中鑿渠則不能别尋他道則¶
　不得况殺者無幾而來者滔滔昏墊之患無時而止¶
<pb:KR3k0050_WYG_055-24b>¶
　不可也惟有開濬海口一節於理為順方在猶豫而¶
　部遺咨叮嚀臣等親詣踏看臣等乃乗輕舠出雲梯¶
　闗至海濱延袤四望則見積沙成灘中間行水之路¶
　不及十分之一然海口故道則廣自二三里以至十¶
　餘里詢之土人皆云徃時深不可測近因黄淮分流¶
　止餘涓滴入海水少而緩故沙停而積海口淺而隘¶
　耳若兩河之水仍舊全歸故道則海口仍舊全復原¶
　額不必别尋開鑿徒費無益也臣等乃思欲疏下流¶
<pb:KR3k0050_WYG_055-25a>¶
　先固上源欲遏旁支先防正道遂决意塞决以挽其¶
　趨築遥隄以防其决建减壩以殺其勢而保其隄一¶
　歲之間兩河歸正沙刷水深海口大闢田廬盡復流¶
　移歸業禾黍頗登國計無阻而民生亦有頼矣葢築¶
　塞似為阻水不知力不專則沙不刷阻之者乃所以¶
　疏之也合流似為益水不知水不𢎞則沙不滌益之¶
　者乃所以殺之也旁溢則水散而淺返正則水束而¶
　深水行沙靣則見其髙水行河底則見其卑此既治¶
<pb:KR3k0050_WYG_055-25b>¶
　之後與未治之先光景大相懸絶也每歲修防不失¶
　即此便為永圖借水攻沙以水治水臣等䝉昧之見¶
　如此而已至於復閘壩嚴啟閉疏濬楊河之淺亦皆¶
　尋繹先臣陳瑄故業原無竒謀秘䇿駭人觀聽者¶
　凢所勘隄壩慮長短之異數也為長繩以計其丈尺¶
　慮厚薄之異制也為横竿垂線以計其底靣慮泥沙¶
　之異土也試之鋤鐝以驗其純雜慮堅鬆之異工也¶
　試之鏟錐以驗其虛實隄堰以土真杵實為上壩閘¶
<pb:KR3k0050_WYG_055-26a>¶
　以石磈堅厚為工¶
　　治河議¶
　文皇帝宅幽都歲漕東南粟四百萬置都水使者河¶
　上築隄距河慮至深矣嵗乆禁弛濟南諸泉多牟没¶
　而黄河亦時徙時决是故當永樂則鑿汶河正統𢎞¶
　治則鑿張秋金龍口在正徳則塞曹沛嘉靖則有房¶
　村趙皮塞廟道口李景髙口之役葢至嵗乙丑河决¶
　而東自華山入飛雲橋截沛水歴湖陵南至谷亭四¶
<pb:KR3k0050_WYG_055-26b>¶
　十里匯為巨浸固漕河之大阨也明年大司空治之¶
　棄斯集龎家屯之舊河不治乃鑿自南陽東至夏村¶
　又東南至馬家橋然後遏河流之入沛者折入秦溝¶
　而疏留城故渠至境山五十里又疏薛沙諸支河分¶
　殺水怒葢漕道是始更出而東南粟四百萬得從漕¶
　上入於大司農矣越隆慶辛未徐邳之水病漕則諸¶
　言濬舊河便者交難司空曰黄河所從來建瓴萬里¶
　邀挾百川獨秦溝當之彼其勢不溢而北則溢而東¶
<pb:KR3k0050_WYG_055-27a>¶
　矣舊河之淪没無幾其處易浚浚之良便柰何司空¶
　一日而勞十萬人之力捐縣官金錢數十萬緡粟稱¶
　是以鑿新河黄河性寧有常豈其能及舊河獨不及¶
　新河哉此固一說也然愚則以為國家漕道業已與¶
　河相直出秦溝過吕梁洪踰淮放海譬之大盗然矣¶
　漢武帝竭天下之力至沉璧馬令從官負薪石而後¶
　僅勝之乃立宣房宫作歌以侈大其事說者猶以為¶
　不若避之便何者河不與漕爭道也今河與漕爭道¶
<pb:KR3k0050_WYG_055-27b>¶
　矣乃至欲引河利漕豈非延大盗入室哉故勢不得¶
　避則逆而捍之勢得避則順而徙之今必欲泝豐碭¶
　越虞城放於歸徳之丁家道口以窮新集故道則厥¶
　土惟塗泥耳即具卒萬人恐不能操舟没而取也且¶
　河性湍悍土疏善潰日雜之而日塞之則人將告病¶
　而乆頓大衆以幾萬一之功非策也今獨疏鑿新河¶
　令河出秦溝而東不至病漕則是國家於河不治而¶
　已得其大竊以為司空之策得也然新河初成而境¶
<pb:KR3k0050_WYG_055-28a>¶
　山而南又塞司空奉璽書役河上隄茶城以西至於¶
　馬家口幸應績矣而明年茶城䝉隂寳應下邳之間¶
　又以竭澤告病於是天子以當事諸臣意見不同動¶
　多掣肘故乆而無功乃一事權假便宜予金錢八十¶
　萬使重臣率水衡使者經畫漕事以力踐其言事克¶
　底績邀之以酬功勸之於是漕臣皆焦心乾口以盡¶
　其餘而淮决髙堰河决崔鎮者皆幸就塞淮揚徐邳¶
　之隄延袤千里而丁子淺蘆子沽其功頗吿成矣此¶
<pb:KR3k0050_WYG_055-28b>¶
　皇上元徳格天淮海効靈所至獨所謂專一之效耶¶
　然愚聞徃者髙堰黄浦以全淮之水病興化鹽城故¶
　議者請鑿丁溪白駒周禄港諸支河為水壑今黄浦¶
　幸就塞則開支河之役當議罷也不然是外引水病¶
　興鹽也范隄肇自吕泗終於徐瀆延袤數百里所以¶
　貽淮海之安非一日也即令以髙堰黄浦之故必當¶
　㣲鑿之以洩暴水亦所不敢言者况牛灣河瓦龍港¶
　其水門固在此何待范隄耶令黄浦幸就塞則范隄¶
<pb:KR3k0050_WYG_055-29a>¶
　當以時修復也不然非所以捍海潮障鹽河也徃者¶
　武宗朝有乞省轉輸之半者會羽書旁午主計者不¶
　能支遂罷其議今誠不能以减漕邀於左藏然稍議¶
　折以佐民旦夕之命且省轉輸此事理可為者也不¶
　然則頃者且賜民田租之三矣何論議折也徃者嵗¶
　漕十二萬石海上而廟議有恐其以芻粟萬石率千¶
　人而棄之海者於是天子遂罷海漕愚則以為海漕¶
　亦不可罷誠自淮鹽海道夾碣石以薄幽薊嵗不過¶
<pb:KR3k0050_WYG_055-29b>¶
　一月之勞耳其所輸可以佐緩急其視河漕大都所¶
　省牽挽供餉之費當得數十萬且令四方郡國寳藏¶
　皆得自海舶以交錯於幽薊為市也不然假令有羣¶
　不逞者當河而大呼以坐索餉饋而吾獨舉國待哺¶
　於河漕此非筴也徃者廟議皆言膠萊河北自海口¶
　南至麻灣縈紆三百餘里乗潮之艘雖能上下然不¶
　能遠諸山谿之水即欲鑿之使深而其應或多遊沙¶
　或多岡石其大沽河又南入麻灣不可挽而西濰河¶
<pb:KR3k0050_WYG_055-30a>¶
　則越在百里外不可引而東必欲鑿兩海非經費百¶
　萬積五六年不可於是天子遂罷治膠萊愚則以為¶
　國家建設長利茍利足以償費猶將為之况相什百¶
　千萬此者乎今之膠萊廢河僅僅百里可以計日而¶
　就即費甚亦千金已耳何至縻費三百七十八萬也况¶
　姚演既治閘新河店通海潮達於安東則膠萊宜無¶
　不可開者元既歲漕百二十萬粟入大帑則今雖若¶
　丘文莊議以江東西湖廣之粟從河而以浙東西瀕¶
<pb:KR3k0050_WYG_055-30b>¶
　海之粟航於海上使之羽翼河漕以蘇漕卒之困而¶
　坐食其利宜亦無不可者不然則宜若天順七年引¶
　沁通衛以殺黄河水力又不然而疏紅荆口故道與¶
　河漕並行是又患河計河之外一長策也若河漕則¶
　必欲蓄水而與水爭矣夫欲與之爭利則又安得不¶
　受其害在任事者時加之意使不至於大潰耳¶
　¶
　圖書編卷五十五¶
