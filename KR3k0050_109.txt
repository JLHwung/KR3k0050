# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.582278
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷一百九
<pb:KR3k0050_WYG_109-1a>¶
欽定四庫全書¶
　圖書編卷一百九¶
　　　　　　　　　　　　　明　章潢　撰¶
　　冠禮叙¶
　嘗讀冠義曰凡人之所以為人者禮義也禮義之始¶
　在於正容體齊顔色順辭令容體正顔色齊辭令順¶
　而後禮義備以正君臣親父子和長㓜君臣正父子¶
　親長㓜和而後禮義立此所以冠為禮之始也此所¶
<pb:KR3k0050_WYG_109-1b>¶
　以責之以成人之禮而古者聖王之重冠也後世各¶
　循其俗此禮不講也久矣方其冠也不知去爾㓜志¶
　責之以成人之禮及其長也猶若童穉不能率循夫¶
　成人之道故容體不正顔色不齊辭令不順而身既¶
　不能修君臣不正父子不親長㓜不和而倫又不能¶
　盡人之所以為人顧如是哉䆒其所以由冠禮不行¶
　故人皆昧焉而莫之覺也噫冠禮之係於人其重者¶
　如此孰不以成人望子弟也顧於冠禮而忽之哉¶
<pb:KR3k0050_WYG_109-2a>¶
　　國朝㑹典¶
　有品官冠禮士庶冠禮品官三加則緇布冠進賢冠¶
　爵弁服稱之士庶三加巾㡌幞頭服稱之品官從古¶
　禮士庶從近禮繁簡稍不同焉¶
<pb:KR3k0050_WYG_109-3a>¶
¶
<pb:KR3k0050_WYG_109-4a>¶
　　冠禮(男子年十五至二十皆可冠身/父母無期功以上䘮始可行之)¶
　前期三日主人吿於祠堂(主人以宗子或/父若兄為之)就位　㕘¶
　神鞠躬拜興拜興拜興拜興平身(後凡言四/拜者倣此)行獻禮¶
　盥洗　酌酒　詣香案前　焚香　跪　三獻酒¶
　讀祝文(云維年月日嗣孫某敢昭告於某某祖考妣/尊曰某之子某年漸長成將以某日加冠於)¶
　(其首謹以酒菓/用伸䖍告謹告)俯伏興平身　復位　辭神四拜平¶
　身　焚祝文　禮畢¶
　戒賔(前一日或二日主人自詣其家隨/意致詞請之逺則遣子弟致書)書式(某頓首/拜啟某)¶
<pb:KR3k0050_WYG_109-4b>¶
　(號大人門下某有子某某或弟某年及成人將以某/月某日加冠於其首求所以教之者惟公齒尊仁里)¶
　(徳重鄉評至日儻蒙不棄寵臨而恵教之則某之父/子感荷無既矣未及恭詣門下伏希照亮不宣某再)¶
　(拜/)　復書式(某無似伏承不棄召為冠賔深恐不克/共事以病盛禮然嚴命有加不敢不勉)¶
　(至日謹當躬造餘容靣既不宣某再/拜復至日主人晨具速柬遣人迎之)¶
　厥明夙興　陳設(冠者房於東北隅無房以帷隔之/房内陳當用衣服網巾梳匣於卓)¶
　(東北上又設酒盞桌於右長子設冠席於阼階少東/西向賔西階少西東向設醮席於西北隅南向設三)¶
　(加冠巾各盛以盤覆以帕用卓子陳西階下設洗盆/帨巾於東階下又設便室一處為賔次而無階級以)¶
　(石灰畫/而分之)¶
<pb:KR3k0050_WYG_109-5a>¶
　主人以下序立(主人盛服立東階下少東西向子弟/親戚童僕重行在後北上賔立門外)¶
　(東向贊入白/主人前曰)賔至　請迎賔(主人出門舉手/見賔主東賔西)揖平身¶
　主人揖賔請行(主人舉手揖遜請/賔入門分庭而行)肅賔(至中門主人/舉手揖賔)¶
　請升階(至階主人舉手揖/賔請升凡三次)賔主各就位(主人由東階/升即東席西)¶
　(向立賔由西階升/即西席東向立)鞠躬再拜平身¶
　　行始加冠禮¶
　將冠者出房(南向/席立)賔揖將冠者即席(賔舉手揖之/將冠者即席)賔¶
　盥洗(賔降階主人/從之賔洗畢)復位(主人揖賔升/俱復初位)執事者以始加¶
<pb:KR3k0050_WYG_109-5b>¶
　冠進(以盤子盛冠進/至階即小㡌也)賔降階一等受冠請將冠者前¶
　(賔向將/冠者立)將冠者跪　祝辭(賔祝曰吉月令日始加元/服棄爾㓜志順爾成徳壽)¶
　(考維祺介/爾景福)跪加冠(以冠加將/冠者之首)復位　冠者興　賔揖¶
　冠者適房易服(賔舉手揖之冠者入房/解童子服服深衣畢)¶
　　行再加冠禮¶
　冠者出房　賔揖冠者即席　執事者以再加冠進¶
　(即方/巾也)賔降階二等受冠　詣冠者前冠者跪　祝辭¶
　(賔祝曰吉月令辰乃申爾服敬爾威/儀淑慎爾徳眉壽萬年永受胡福)徹㡌(以初加冠/付與執事)¶
<pb:KR3k0050_WYG_109-6a>¶
　(者/)跪加冠(賔跪/加巾)興(賔/起)復位　冠者興賔揖冠者適房¶
　易服(釋深衣易時/様色服畢)¶
　　行三加冠禮¶
　冠者出房　賔揖冠者即席　執事者以三加冠進¶
　(即儒/巾也)賔降階三等受冠　詣冠者前　冠者跪　祝¶
　辭(賔祝曰以嵗之正以月之令咸加爾服兄/弟具在以成厥徳黄耉無疆受天之慶)徹巾¶
　跪加冠　興　復位　冠者興　賔揖冠者適房(易/襕)¶
　(衫皂縧納靴有官者加公/服無官者縁領袍隨宜)¶
<pb:KR3k0050_WYG_109-6b>¶
　　行醮禮¶
　冠者出房(南向/立)賔揖冠者就醮席(賔舉手揖冠者/立席右南向)執¶
　事者酌酒　賔詣醮席前(北/向)受酒(受執事所/酌之酒)祝醮(賔/祝)¶
　(曰㫖酒既清嘉薦令芳拜受祭之/以定爾祥承天之休壽考不忘)冠者升席受酒(受/而)¶
　(立/)賔復位(東向/立席)冠者跪　祭酒(傾酒少/許於地)飲醮酒　興¶
　　降席授盞(授盞授/執事者)冠者拜賔(南向/拜)鞠躬再拜　興¶
　平身(賔東向/荅拜)拜贊者(冠者畧側身/西向拜贊者)鞠躬再拜興平身¶
　(贊者立賔左東/向少退荅拜)¶
<pb:KR3k0050_WYG_109-7a>¶
　　行命字禮¶
　賔主俱降階(賔降階東向主/人降階西向)冠者降階(冠者降自西/階少東向南)¶
　命字(賔祝曰吉月令日禮儀既備昭告爾字字曰某/甫葢取某義也髦士攸宜永保受之冠者對曰)¶
　(某雖不敏敢/不夙夜祈奉)鞠躬再拜興平身(冠者拜/賔不荅)禮畢¶
　賔出就次(賔請退主人請禮/賔賔乃出就别所)¶
　主人以冠者　見祠堂(陳設如常儀冠者暫立於/階下之東主人先行禮)主¶
　人就位　㕘神鞠躬四拜平身盥洗(主人及各執/事皆洗訖)執¶
　事者酌酒　詣香案前　焚香　跪　三獻酒　讀¶
<pb:KR3k0050_WYG_109-7b>¶
　祝文(曰禮儀三百莫重於冠某之長次子某今日冠/畢用敢率見伏惟鑒格俯垂庇祐俾之成人弗)¶
　(墜先志/謹告)俯伏興平身　復位　冠者就位　鞠躬四¶
　拜興平身　焚祝文　禮畢　冠者見父母長上(父/母)¶
　(堂中南靣坐餘親依次坐於東西序冠者拜父母父/母為之起同居有尊長則父母以冠者詣其室拜之)¶
　(尊長為之起遷就同西序/每列皆再拜應荅拜者)　乃禮賔(主人以酒饌延/賔及儐贊者酬)¶
　(之以幣而拜謝之親戚/有來觀禮者亦并得之)　冠者遂出見於鄉先生及¶
　父之執友(冠者拜先生/執友皆荅拜)¶
　　冠用時服¶
<pb:KR3k0050_WYG_109-8a>¶
　按程子曰今行冠禮若制古服而冠冠了又不常著¶
　却是偽也必須用時之服¶
　　士冠禮考¶
　儀禮曰男子至十五二十皆可冠必無期功以上䘮¶
　始可行之前期一日主人告於祠堂　前三日筮賔¶
　　前一日宿賔賔許主人再拜賔荅拜贊冠者一人¶
　亦如之擯者請期宰告曰眀行事告兄弟及有司¶
　厥眀陳冠服主人以下序立賔至主人迎入升堂再¶
<pb:KR3k0050_WYG_109-8b>¶
　拜主人見贊者揖與賔揖至於廟門揖入三揖至於¶
　階三讓主人升立於序端西靣賔西序東面擯者布¶
　筵將冠者采衣(采衣童/子之飾)紒(紒結/髪也)出房南靣賔揖將冠¶
　者即筵坐(坐即/今跪)贊者坐櫛設纚(纚一副長六尺以/韜髪而結之矣)冠¶
　者適房服深衣納履出房南靣主人曰某有子某將¶
　加巾於其首願吾子之教之也賔對曰某不敏恐不¶
　能共事以病吾子敢辭主人曰某猶願吾子之終教¶
　之也賔對曰吾子重有命某敢不從賔揖冠者即筵¶
<pb:KR3k0050_WYG_109-9a>¶
　始加緇布冠設笄祝曰令月吉日始加元服棄爾㓜¶
　志順爾成徳壽考維祺介爾景福賔揖冠者適房易¶
　服服皂衫革帶繫鞋賔揖冠者即筵再加角巾祝曰¶
　吉月令辰乃申爾服敬爾威儀淑慎爾徳眉壽萬年¶
　永受胡福賔揖冠者適房易服服襕衫納靴三加儒¶
　巾或幞頭祝曰以嵗之正以月之令咸加爾服兄弟¶
　俱在以成厥徳黄耉無疆受天之慶賔揖冠者適房¶
　徹櫛設醮席於户西南靣冠者出房賔揖冠者就筵¶
<pb:KR3k0050_WYG_109-9b>¶
　賔受醴祝辭曰甘醴惟厚嘉薦令芳拜受祭之以定¶
　爾祥承天之休壽考不忘冠者筵西拜受觶賔東面¶
　荅拜薦脯醢冠者即筵坐左執觶右祭脯醢以柶祭¶
　醴三興筵末坐啐醴賔醮曰㫖酒既清嘉薦亶時始¶
　加元服兄弟具來孝友時格永乃保之冠者降筵奠¶
　觶拜賔荅拜贊者酌醴賔受醴揖冠者授醴再醮曰¶
　㫖酒既湑嘉薦伊脯乃申爾服禮儀有序祭此嘉爵¶
　承天之祜冠者降筵奠觶於薦東拜賔荅禮贊者復¶
<pb:KR3k0050_WYG_109-10a>¶
　酌醴賔受醴揖冠者授醴三醮曰㫖酒令芳籩豆有¶
　楚咸加爾服殽升折爼承天之慶受福無疆賔降直¶
　西序東靣主人降復初位冠者立於西階東南靣賔¶
　字之辭曰禮儀既備令月吉日昭告爾字爰字孔嘉¶
　髦士攸宜宜之於假永受保之曰伯某甫仲叔季唯¶
　其所當冠者再拜賔荅拜主人醴賔以一獻之禮賔¶
　就次冠者見於祠堂次父母次兄弟姑姊妹退出見¶
　於鄉大夫鄉先生主人酬賔束帛儷皮贊者皆與贊¶
<pb:KR3k0050_WYG_109-10b>¶
　者冠為介賔出主人送於門外再拜記曰古者冠禮¶
　筮日筮賔所以敬冠事敬冠事所以重禮重禮所以¶
　為國之夲也故冠於阼以著代也醮於客位三加彌¶
　尊加有成也已冠而字之成人之道也見於母母拜¶
　之見於兄弟兄弟拜之成人而與為禮也𤣥冠𤣥端¶
　奠摯於君遂以摯見於鄉大夫鄉先生以成人也成¶
　人之者將責成人禮焉也責成人禮焉者將責為人¶
　子為人弟為人臣為人少者之禮行焉將責四者之¶
<pb:KR3k0050_WYG_109-11a>¶
　行於人其禮可不重與故孝弟忠順之行立而後可¶
　以為人可以為人而後可以治人也故聖王重禮按¶
　夫冠者成人之禮嘉事之重者也古人慎之近世視¶
　為迂濶寢廢不行糠粃典訓土苴禮經宜古道之難¶
　復也至於垂髫總角夲童穉之常顧乃突著巾㡌宛¶
　若成人體貎儒生韋布之㣲宜服飾樸雅輙侈用金¶
　梁冠制上埒逹官記曰君子耻有其服而無其容詩¶
　曰彼其之子不稱其服盍思之¶
<pb:KR3k0050_WYG_109-11b>¶
　　婚禮叙¶
　婚禮合二姓之好上以祀宗廟下以繼後世故君子¶
　重之奈何世俗不察壻婦之性行止以財幣為重輕¶
　其徃嫁也侈厚其資裝其納婦也靡麗於宴饗凡婚¶
　禮親迎奠鴈廟見之儀一切棄之而不講而古人靡¶
　嫚之誚賣婢之譏甘冐之而不知愧也俗之澆薄至¶
　此良可慨哉昏義謂男女有别而後夫婦有義夫婦¶
　有義而後父子有親父子有親而後君臣有正今婚¶
<pb:KR3k0050_WYG_109-12a>¶
　禮之廢也久矣望其君臣父子夫婦之盡道也不亦¶
　難哉况財多者習於奢識卑者溺於俗欲復古禮不¶
　無望於知禮之君子云　洪武五年詔定官民婚禮¶
　禮部議納采問名納吉納徴請期親迎儀物自公侯¶
　品官一品至九品各有等差納采問名總一禮庶人¶
　納采問名納吉總一禮五品以下不行請期禮¶
　　大明令¶
　凡民間婚娶並依文公家禮¶
<pb:KR3k0050_WYG_109-13a>¶
¶
<pb:KR3k0050_WYG_109-14a>¶
　　昏禮(男子年十六至三十女子年十四至二/十身及主婚者無期以上䘮乃可成婚)¶
　問名(媒氏通言女氏許之始行問名之禮/即世俗所謂過庚帖約定親之日也)書式(主婚/者具)¶
　(書曰某處黍眷某人頓首拜啟某號某親家門下伏/承不鄙俯從媒議議以令嗣或令姪之玉愛貺室僕)¶
　(之男某將以某月某日敬修納采之禮謹遵典制先/此問名敢請令愛所出幷其所生年月日時伏惟親)¶
　(慈俯賜鑒/炤不宣)名帖式(父某母某氏男某行幾/某年某月某日某時生)遣使者奉¶
　書如女氏(使者至女氏主/人以禮接待畢)授使者以復書(書云某眷/某人頓首)¶
　(拜復復某號某親家門下伏承不棄過聴媒言欲擇/僕之第幾女某親之第女作配令嗣兹辱問名謹其)¶
　(所出及其所生年月日時如别/幅伏惟親慈俯賜炤鑒不宣)名帖式(父某母某氏/女某行㡬某)¶
<pb:KR3k0050_WYG_109-14b>¶
　(年某月某/日某時生)使者復命¶
　納采(既已問名約日方行納采/之禮即今所謂定親也)書式(具名拜啓同前/中云伏承不鄙)¶
　(寒㣲曲從媒議諾以某親長次令愛貺室僕之長次/某兹卜某日良吉用脩納采之敬以定百年之盟所)¶
　(有菲儀具如别楮伏惟/親慈俯賜鑒納不宣)夙興奉書告祠堂(如告冠儀/但祝文云)¶
　(禮重婚姻萬世之嗣某之子某議擇某處某親之/女為配卜以今日納采伏惟黙垂庇佑謹告告畢)遣¶
　使者奉書如女氏(女氏主人出見使者以禮/接待啜茶畢使者出就次)主人乃¶
　奉書告祠堂(如壻家儀但祝文云男室女家人道大/端某之女某議與某處某親之男作配)¶
　(兹以今日欲受/納采謹告告畢)乃禮使者(具酒饌欵待/如常儀畢)授使者以復¶
<pb:KR3k0050_WYG_109-15a>¶
　書(伏承不棄寒陋過聴媒言謬擇僕之第女作配令/嗣兹當納采更辱盛儀永諧伉儷之盟愧乏瓊瑶)¶
　(之報所有回儀具如别楮/伏惟親慈俯賜鑒納不宣)使者復命　壻主人復以¶
　告於祠堂(不用/祝文)¶
　納徴(既已約日迎娶方行納徵/之禮即世俗所謂下衣也)書式(伏承嘉命許以/令愛貺室僕之)¶
　(子某兹將迎娶敢涓吉日以請某月某日寔惟昏期/謹具不腆之儀用申納徴之敬伏惟親慈俯賜鑒允)¶
　(不/宣)遣使者奉書如女氏(女氏主人/受書及幣)乃禮使者(如前/儀)授¶
　使者以復書(伏承嘉命委禽寒宗顧㣲弱息教訓無/素竊恐弗堪箕箒之役遇辱厚幣更示)¶
　(吉期敢不惟命是聴先/此奉復伏惟尊照不宣)¶
<pb:KR3k0050_WYG_109-15b>¶
　親迎　前期一日女氏使人張陳壻室(俗謂/鋪房)厥朙壻¶
　家設位於中堂(設二卓於東西相向東西房則南北/相向蔬果壺盞匙筋如賔客之禮)¶
　置合&KR0543;(&KR0543;音謹以一小匏判而兩之用一卓子置/於其間俗以紅線絡有脚二銀鍾代之)立¶
　贊者(兩家各擇親戚習/熟婚禮婦人為之)女家設次於外(或借隣居/以待壻)主¶
　人率子告祠堂(如納采儀但祝文云某之子某將以/今日親迎於某處某氏不勝感愴謹)¶
　(告/)醮子(先以卓設酒注盤盞於堂中贊者相子立於/西階下南向主人盛服坐於堂之東席西向)¶
　(設醮席於堂西北南向一於父座/前東向二贊者引子升自西階)詣醮席(南/向)鞠躬再¶
　拜平身　執事者酌酒　詣醮席前　受酒　跪¶
<pb:KR3k0050_WYG_109-16a>¶
　祭酒(傾少許/於地)飲醮酒興(以盞授/執事者)鞠躬再拜平身　詣¶
　父座前　跪　聴戒訓(父命之曰禮重大壻家先正/始徃迎汝室承我宗祀勉率)¶
　(以敬母忝大禮子/荅曰不敢忘命)俯伏興平身四拜　乃親迎(遂出/乗馬)¶
　(二燭前導至女家下馬/於大門外候於次或隣)女家主人帥女告祠堂(儀同/壻但)¶
　(改祝云某之長次女將以今日歸於某處某氏不勝/感愴謹以酒果用伸䖍告謹告姆相女立於兩階間)¶
　(北向/四拜)醮女(先以卓設酒筯盤盞於室内姆相女立於/室外南向父坐東席母坐西席諸親屬以)¶
　(次序男東女西設女醮席於母座之東北南向設女/拜席二於兩階間北向姆導女出至兩階間北向立)¶
　辭父母(父東座前四拜/母西座前四拜)辭親屬(或東西各行四拜或/總拜其有父之尊屬)¶
<pb:KR3k0050_WYG_109-16b>¶
　(先一日父母導/之就其室辭焉)詣醮席(以下至詣父座/前俱同醮子)詣父母座前¶
　(命之曰昔為吾女今為人婦善事舅姑無違夫子必/敬必戒宜其室家只作俗語各以其意命之亦可諸)¶
　(母及姑嫂姊妹送至中門之内又申以/父母之命父命畢姆導女暫立㕔傍)執事者布席¶
　(布壻席於西/階上北上)乃迎壻(主人盛服出大/門外主東壻西)揖平身　主人¶
　揖壻請行(壻辭主人先入壻從之主/東壻西三揖三讓至於㕔)主賔各就位(主/就)¶
　(東階位立西向/壻就西階北向)行奠鴈禮　跪(壻北/向跪)奠鴈(置鴈於地/左首主人)¶
　(使者/受之)俯伏興再拜平身(奠鴈畢壻先出姆奉女從之/壻舉轎簾以俟女登車壻乗)¶
　(馬導婦車先行各以二燭前導壻至家/下馬立於大門之外俟婦下車導入)見家堂(先設/香案)¶
<pb:KR3k0050_WYG_109-17a>¶
　(於中堂婿西/婦東同北向)就位　再拜興平身　獻酒　讀祝文¶
　(子弟讀曰男室女家人之大倫禮重婚姻嗣源所係/某年以長成兹以父命迎某處某氏之女共承宗祀)¶
　(卜以今日成婚特申昭告伏惟/顧歆垂佑俾之宜室宜家謹告)俯伏興再拜興平身¶
　　焚祝文(然後壻導/婦入室)布席(婦從者布壻席於東方/壻從者布婦席於西方)就¶
　位　再拜平身(婦拜壻/壻荅拜)就位(壻揖婦就位/坐壻東婦西)¶
　行合&KR0543;禮(從者合&KR0543;分置/於壻婦之前)斟酒　飲酒(壻揖婦各執/一片同飲之)¶
　(飲/訖)揖平身　禮畢　乃禮賔(男賔於外㕔/女賔於中堂)厥明婦夙¶
　興　見祠堂(先設香燭酒果新婦盛服暫立於傍主/人先行四拜禮祝文曰禮重婚姻萬世)¶
<pb:KR3k0050_WYG_109-17b>¶
　(之嗣某之子某以某日昏畢新婦某氏/敢見先宗仰兾昭鑒俯垂庇佑謹告)俯伏興平身¶
　(然後壻帥/新婦見同)四拜平身　辭神(主人子/婦同)四拜平身　焚¶
　祝文　禮畢見舅姑(舅姑前各置桌子坐於堂上家/人男女少於舅姑者立於兩序)¶
　(婦進立於阼階下拜舅升奠贄幣於舅/桌上復降拜西階下拜姑同舅之儀)見尊長親屬¶
　(同居有尊於舅始者則舅姑以婦見於其室/與見舅姑儀同還拜諸尊長於兩序無䞇)壻徃見¶
　婦之父母(四拜婦父則扶而受之或跪而扶之見婦/之父母皆有幣次見婦黨諸親不用幣)¶
　　議婚不可慕富貴¶
　按温公曰凡議婚姻當先察其壻與婦之性行及家¶
<pb:KR3k0050_WYG_109-18a>¶
　法如何勿茍慕其富貴也茍能克肖今雖貧賤安知¶
　異時不富貴乎茍為不肖今雖富盛安知異時不貧¶
　賤乎婦者家之所由盛衰也茍慕一時之富貴而娶¶
　之彼挾其富貴鮮有不輕其夫而傲其舅姑養成驕¶
　妬之性異日為患庸有極乎借使因婦財以致富依¶
　富勢以取貴有丈夫之志氣者能無愧乎¶
　　昏娶不可論財¶
　按文中子曰昏娶而論財靡嫚之道也君子不入其¶
<pb:KR3k0050_WYG_109-18b>¶
　鄉古者男女之族各擇徳焉不以財為禮¶
　又按司馬温公有言婚娶論財乃是駔儈(才人/也)賣婢¶
　鬻奴之法豈得為之士大夫婚姻哉其舅姑既受欺¶
　紿則殘虐其婦以攄其忿徃徃終為仇讎矣然則議¶
　婚有及於財者皆勿與其為婚姻可也¶
　　童㓜未可議婚¶
　按温公曰世俗好於襁褓童㓜之時輕許為婚亦有¶
　指腹為婚者及既長成不肖或有疾或家貧或逺官¶
<pb:KR3k0050_WYG_109-19a>¶
　遂至棄信負約速獄致訟者多矣先祖太尉嘗曰吾¶
　家男女必俟既長然後議婚既通書問不數月必成¶
　婚故終身無此悔乃子孫所當法也¶
　　國朝定制¶
　或問國朝定婚禮所以辯上下而防奢僭也自公¶
　侯品官至於庶民各有等級上得兼下下不得僭上¶
　力雖有餘不許過分故品官一品至四品綵縀各不¶
　過八疋五品至九品四匹二匹而已今之富民誇奢¶
<pb:KR3k0050_WYG_109-19b>¶
　鬭靡僭侈過度踰於品官甘心破産傾家不畏重罹¶
　刑憲為父母者但欲索取滿意豈慮嫁娶失時致謗¶
　生乖遺患莫測當如之何曰宦逹君子諒皆知戒深¶
　僻之人未必家喻定制也懼法君子欽仰國朝¶
　制度儉約如此縱未能無纎芥之或違亦不可極¶
　奢僭之妄作然亦不當為財之寡以誤男女大事也¶
　　親迎¶
　朱子曰親迎之禮恐從伊川之說為是近則迎於其¶
<pb:KR3k0050_WYG_109-20a>¶
　國逺則迎於其館今妻家逺者行禮一則令妻家就¶
　近處設一處却就彼徃迎歸館行禮一則妻家出至¶
　一處壻即就彼迎歸至家成禮¶
　　娶婦之家不用樂¶
　按温公曰禮記云娶婦之家三日不舉樂思嗣親也今¶
　俗婚禮用樂殊為非禮　程子曰三日而後宴樂禮畢也¶
　　士婚禮考¶
　儀禮曰行納采禮用鴈辭曰吾子有惠貺室某也先¶
<pb:KR3k0050_WYG_109-20b>¶
　人之禮使某也請納采對曰某之子蠢愚又弗能教¶
　吾子命之某不敢辭致命曰敢納采賔降出主人降¶
　授老鴈擯者出請賔執鴈　請問名曰某既受命將¶
　加諸卜敢請女為誰氏對曰吾子有命且以備數而¶
　擇之某不敢辭某有先人之禮請醴從者反命主人¶
　告於祠堂(主人/壻也)次納吉用鴈如納采禮辭曰吾子有¶
　貺命某加諸卜占曰吉使某也敢告對曰某之子不¶
　教惟恐弗堪子有吉我與在某不敢辭¶
<pb:KR3k0050_WYG_109-21a>¶
　次納徴𤣥纁束帛儷皮如納吉禮曰吾子有嘉命貺¶
　室某也某有先人之禮儷皮束帛使某也請納徴致¶
　命曰某敢納徴對曰吾子順先典貺某重禮某不敢¶
　辭敢不承命¶
　次請期用鴈如納徴禮曰吾子有賜命某既申受命¶
　矣惟是三族之不虞使某也請吉日對曰某固惟命¶
　是聴使者曰某使某受命吾子不許某敢不告期曰¶
　某日對曰某敢不敬須凡使者歸反命曰某既得將¶
<pb:KR3k0050_WYG_109-21b>¶
　事矣敢以禮告主人曰聞命矣凡女子許嫁筓而字¶
　之次親迎父醮子命曰徃迎爾相承我宗事朂帥以¶
　敬先妣之嗣若則有常子曰諾唯恐弗堪不敢忘命¶
　賔(壻/也)爵弁纁裳乗墨車從者執燭前馬至於女家門¶
　外主人(婦翁/也)迎於門外揖入賔執鴈從至於階三讓¶
　主人升西靣賔升北面奠鴈再拜稽首降出主人醮其¶
　女而命之曰戒之敬之夙夜母違命母施衿結帨(帨/佩)¶
　(巾/也)曰勉之敬之夙夜無違宫事庶母及門内施鞶申¶
<pb:KR3k0050_WYG_109-22a>¶
　之以父母之命命之曰敬恭聴宗爾父母之言夙夜¶
　無愆視諸衿鞶壻御婦車授綏姆辭曰未教不足¶
　與禮也壻乗車先俟於門外婦至壻揖婦以入媵布¶
　席壻揖婦即對筵坐贊者設醬葅醢腊列四爵合&KR0543;¶
　飲三飯卒食贊洗爵酌酳主人(壻/也)主人拜受贊荅拜¶
　酳婦亦如之皆祭卒爵拜皆荅拜主人出婦復位乃¶
　徹於房中主人親脫婦之纓(女子年十五許嫁筓而/禮之用著纓明有繫也)¶
　(以五綵/為之)燭出媵餕主人之餘御餕婦餘夙興婦沐浴¶
<pb:KR3k0050_WYG_109-22b>¶
　纚笄宵衣以俟見質明贊見婦於舅姑婦執笲棗栗¶
　進拜奠於席又拜薦脯醢舅姑共饗婦以一獻之禮¶
　歸爼於婦氏人舅饗送者酬以束帛姑饗婦人送者¶
　酬以束帛三日主人(壻/也)以婦見於祠堂明日壻以摯¶
　見主人主人再拜受(婦翁/也)見主婦(婦母/也)主婦闔扉立¶
　於其内壻立於門外再拜主人婦荅拜醴壻以一獻¶
　之禮壻出主人(婦翁/也)送再拜¶
　按易曰有夫婦然後有父子人道之綱立教之夲也¶
<pb:KR3k0050_WYG_109-23a>¶
　故女子在室則有保姆之素訓醮遣則有衿鞶之戒¶
　辭其壻氏又二姓相偶六禮咸備斯家室允宜而夫¶
　婦之道正矣至於壻見主婦主婦闔扉立於其内壻¶
　立於門外不以親故而廢男女之防尤别嫌明㣲之¶
　大者後世繆於擇對而茍簡禮文但以貨幣為重輕¶
　奩具為觀美甚有傾資嫁遣溺女成風或以壻為内¶
　賔而燕見無别則惑矣¶
　記曰婚禮者將合二姓之好上以事宗廟而下以繼¶
<pb:KR3k0050_WYG_109-23b>¶
　後世也故君子重之是以婚禮納采問名納徴納吉¶
　請期皆主人筵几於廟而拜迎於門外入揖讓而升¶
　聴命於廟所以敬慎重正婚禮也¶
　鄭氏曰男女有别然後夫婦有義夫婦有義然後父¶
　子有親婚姻者禮之夲所以合二姓之好上以祀先¶
　祖下以繼後世可不謹乎是以婚禮有納采問名納吉納¶
　徵請期五者之禮皆主人設筵几於家廟而受之所¶
　以謹慎重正婚禮也古者男女非有行媒不相知名¶
<pb:KR3k0050_WYG_109-24a>¶
　非受幣不交不親故齋戒以告鬼神為酒食以召鄉¶
　黨僚友所以厚其别也夫幽則質之於鬼神明則證¶
　之以鄉黨然後婚姻之禮則男女之不可以茍合也¶
　如此及婚禮既成男子親迎親受之於父母也母送¶
　之門戒之曰徃之女家必敬必戒無違夫子以順為¶
　正者教以為婦之道也既而出於大門男先率女女¶
　從男夫婦之義由此始也葢婦人從人者也㓜從父¶
　兄嫁從夫夫死從子男先而女後則從人之義也質¶
<pb:KR3k0050_WYG_109-24b>¶
　明婦執棗栗腵修以見舅姑成婦禮也舅姑入室婦¶
　以特豚饋明婦順也舅姑降自西階婦自阼階以著¶
　代也古人於婚禮之儀如此今民間或於婚姻之際¶
　多不詳審閨闈之間恩義甚薄男夫之家視娶妻如¶
　買雞豚為婦人者而視夫家如過傳舍偶然而合忽¶
　爾而離淫奔誘畧之風久而愈熾誠可傷也¶
　應氏曰婚禮將合二姓之好上以事宗廟下以繼後¶
　世則擇婦宜重於擇壻也余以大戴徳禮考之其略¶
<pb:KR3k0050_WYG_109-25a>¶
　曰娶妻嫁女必擇孝弟世世有行義者則子孫慈愛¶
　孝弟不敢淫暴鳳凰生而有仁義之意虎豹生而有¶
　貪戾之心無養乳虎將害天下是則婦與壻之性行¶
　俱不可以不擇也故司焉公嘗為之説曰凡議婚姻¶
　當先察其壻與婦之性行及家何如(真西山曰女子/五不娶之說即)¶
　(擇婦之法也閏閫之深美不外著賢否未易知也亦/觀其家何如耳逆家子不娶是其所取必忠順之家)¶
　(也亂家子不娶是其取必禮義之族也推是求之其/中者鮮矣唯䘮父長子一節先儒以為疑若父雖䘮)¶
　(而母賢則其教女必其/有法固又非所拘也)勿茍慕其富貴壻茍賢矣今¶
<pb:KR3k0050_WYG_109-25b>¶
　雖貧賤安知異時不富貴乎茍為不肖今雖富貴¶
　安知異日不貧賤乎婦者家之所由盛衰也茍¶
　慕一時之富貴而娶之彼挾其富貴鮮有不輕¶
　其夫而傲其舅姑養成驕妬之性異日為患庸¶
　有及乎借使因婦財以致富依婦勢以取貴茍¶
　有丈夫之志氣者能無愧乎孔子謂南容邦有¶
　道不廢邦無道免於刑戮以其兄之子妻之此可以¶
　為擇壻之法矣晉武帝以衛氏種賢而多子賈氏種¶
<pb:KR3k0050_WYG_109-26a>¶
　妬而少子欲納衛瓘女為太子妃(後惑人言卒娶/賈充女果淫妬)此¶
　可以為擇婦之鑑矣(胡安定曰嫁女必求勝吾家者/則女之事人也恭娶婦必不若)¶
　(吾家者則婦之執禮也謹按楚/諺曰男婚低戸女嫁髙門)而今之世俗毎不能¶
　然將娶婦必問資裝之厚薄不問其女之賢否將嫁¶
　女惟問聘財之多少不問其壻之何如及其成親而¶
　悔之則事無及矣又有始者婦家責聘財之少而不¶
　還其親終也壻家責資裝之薄而欲遣其婦婚姻之¶
　家結為讐敵甚至激閨門之變而破家蕩産者有之¶
<pb:KR3k0050_WYG_109-26b>¶
　文中子曰婚娶論財靡嫚之道也君子不入其鄉為¶
　其知利而不知義也(唐僖宗時裴坦為相性儉素其/子娶楊收之女資結豐厚噐用)¶
　(多犀玉坦見之盛怒命壞之曰殃我家矣收終以賄/敗而坦號太平宰相夲朝范文正公子純仁娶婦歸)¶
　(或傳婦以羅為帳幔者父聞之不説曰羅綺豈帷幔/之物即吾家素清儉安得亂吾家法敢持至吾家當)¶
　(火於庭今之人多不師二公/能不胥而為靡嫚者少矣)温公又曰世俗好於襁¶
　褓童㓜之時輕許為婚亦有指腹為婚者及其既長¶
　或不肖無賴(呉許升少為博徒不治操行妻吕榮躬/勤家業以奉姑數勸升學毎有不善流)¶
　(涕進規榮父積忿疾升乃呼榮歸欲改嫁之榮歎曰/命之所遭義無離貳終不肯歸升感激自厲乃尋師)¶
<pb:KR3k0050_WYG_109-27a>¶
　(逺遊學/遂有成)或因惡疾(華隂吕君舉進士聘里中女後既/中第婦家言曰吾女故無疾既聘)¶
　(而後盲敢辭吕君曰既聘而後盲君不為欺又何辭/遂娶之生五男子皆中進士第其一人丞相汲公是)¶
　(也/)或家貧凍餒(齊人劉廷式夲田家隣舍翁有女約/與為婚契濶數年廷式登第歸鄉而)¶
　(翁已死女因病雙瞽家極困餓廷式使人申前好而/女之家辭以疾仍以傭耕不敢姻士大夫廷曰與翁)¶
　(有約豈可以翁死女疾/而背之乎卒成夫婦)或䘮服相仍(南史韋放字元/直為徐州刺史)¶
　(與呉郡張率皆有側室懷孕因指腹為婚姻其後産/男女未及長成而率亡遺嗣寡弱放常贍恤之及為)¶
　(北徐州時有貴族請婚者放曰吾不失信於故友/乃以息岐妻率女又以女適率子時稱放能篤舊)或¶
　從宦逺方(若下所引/鮑蘇氏)遂至棄信負約速獄致訟者多¶
<pb:KR3k0050_WYG_109-27b>¶
　矣是以先祖太尉嘗曰吾之男女必俟既長然後議¶
　婚既通書數月必成婚故終身無此悔乃子孫所當¶
　法也世之人又有同姓為婚者尤為不知禮也禮曰¶
　娶妻不娶同姓買妾不知其姓則卜之白虎通以為¶
　不娶同姓者重人倫防淫佚耻與禽獸同也外屬小¶
　功以上亦不得娶為其尊卑混亂人倫失次也帷舅¶
　姑兄弟姊妹乃是一等可以為婚而州縣官不能細¶
　讀律令者尚㫁離之嫁娶不可不謹也(容齋隨筆姑/舅兄弟婚在)¶
<pb:KR3k0050_WYG_109-28a>¶
　(禮不禁按刑統户婚律議曰父母舅姑兩姨姊妹於/身無服乃是父母緦麻據身是尊故不合娶及姨又)¶
　(是大功尊若堂姨雖與父母無服亦是尊屬母之姑/堂姑並是母之小功以上尊已之堂姨及再從姨堂)¶
　(外甥女亦謂堂姊妹而生者女壻子妹於身雖並無/服按禮不可為婚並為尊卑失序之故然姑表姊妹)¶
　(兄弟正是一等其於婚娶了無所妨予嘗記政和八/年知漢陽軍王大夫中明此項勅局㸔詳謂如表叔)¶
　(娶表姪女從甥女嫁從舅之類甚為明白朱文忠公/亦云仁宗皇帝以公主嫁於李璋亦是姑舅而成婚)¶
　(此又一/證也)雖然婚姻之外猶有説焉古者自天子至於¶
　士庶人妻妾媵各有等級之數(禮天子妻妾十二諸/侯九大夫三士二庶)¶
　(人謂之匹/夫匹婦)後世惟力是視而已此文中子所以有妾¶
<pb:KR3k0050_WYG_109-28b>¶
　媵無數教人以亂之歎也夫正家之本由於夫婦之¶
　各正治家以禮而無寵昵之偏使嫡妻之次不紊此¶
　夫之正也(司馬公為太原府通判尚未有妾夫人為/買一妾公殊不顧夫人疑有忌也一日教)¶
　(其妾俟我出汝自飾至書院中冀公一顧妾/如其言公訝曰夫人出安敢至此亟遣之)撫下以¶
　恩而無妬忌之失使怨曠之禍不興此婦人之正也¶
　(宋鮑女宗者鮑蘇之妻也養姑甚謹鮑蘇出仕於衛/三年而娶外妻女宗養姑愈謹因徃來者請問鮑蘇)¶
　(不輟賂遺外妻甚厚女宗之姒謂女宗曰夫人既有/所好可以去矣女宗曰抗夫室之好茍以自榮吾未)¶
　(知其善也夫禮天子妻妾十二諸侯九大夫三士二/今彼室人固士也其有二不亦宜乎且婦人有七去)¶
<pb:KR3k0050_WYG_109-29a>¶
　(之道妬忌為首姒不教吾以居室之禮反使吾為見/棄之行將安所用不聴事姑愈謹宋公聞而異之表)¶
　(其門號/曰女宗)得其政則家治失其政則家亂此必然之禮¶
　也至於妾媵猥多未有不為家之害者内或䧟子弟¶
　於惡(禮曰禽獸無禮則父子聚麀是故聖人作為禮/以教人使人以有禮以自别於禽獸者衛宣公)¶
　(卒恵公㓜其庶子頑蒸於惠公之母生子五人齊子/戴公文公宋桓夫人許穆夫人疾之作墻有茨詩刺)¶
　(之曰不可道也所/可道也言之醜也)外或生僮僕之變(晉王濟字武子/有左右人嘗於)¶
　(閣中就婢取濟衣服婢欲奸之其人云不敢婢云若/不從我大呼其人終不從婢乃呼曰欲奸我濟令殺)¶
　(之其人具述前狀武子不信其人曰枉不可受當訟/府君於天武子疾甚其人見形云府君當去矣遂卒)¶
<pb:KR3k0050_WYG_109-29b>¶
　無所不有欲正其家者可不戒哉(史記齊桓公多内/寵内嬖如夫人者)¶
　(六人長衛姬生無虧少衛姬生恵公元鄭姫生孝公/昭葛嬴生昭公潘宻姬生懿公商人宋華子公子雍)¶
　(桓公欲以孝公為太子桓公病五公子各樹黨争立/十月己亥桓公卒遂相攻以故宫中空無敢棺公尸)¶
　(在牀上六十七日尸蟲出於户外十二月乙亥無虧/立乃棺卧辛巳後歛殯嗚呼桓公糾合諸侯一匡天)¶
　(下為春秋覇主而家道不正嫡庶不分身後至於此/讀史者未嘗不掩卷太息焉  袁氏世範别宅遺腹)¶
　(子宜及早收養教訓免致身後訢訟或已習為下愚/方欲歸尤難處也或婢妾與人私通因事逐去皆不)¶
　(可不於生前早有辨明恐身後自/求歸宗暗昧不明子孫被其害者)¶
　圖書編卷一百九¶
