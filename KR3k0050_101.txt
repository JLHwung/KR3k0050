# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.386750
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷一百一
<pb:KR3k0050_WYG_101-1a>¶
欽定四庫全書¶
　圖書編卷一百一¶
　　　　　　　　　　　　　明　章潢　撰¶
　　專祀太嵗風雲雷雨師總叙¶
　太歳者十二辰之神按說文歳之字從歩從戍木星¶
　一歳行一次十二辰十二周天若歩然也自子至已¶
　為陽自午至亥為隂所謂太歳十二神也隂陽家說¶
　又有十二月將十二時所直之神若天罡太乙功曹¶
<pb:KR3k0050_WYG_101-1b>¶
　大衝之類雖不經見歴代因之唐宋不載祀典元每¶
　有大興作祭太歳月將日直時直於太史院若其風¶
　師雨師之祀見於周官秦漢隋唐亦皆有祭天寳中¶
　又增雷師於雨師之次因升風雨雷師為中祀宋元¶
　因之國朝既祀於圜丘以太歳風雨雷師從祀且增¶
　雲師於風師之次復以春秋驚蟄秋分後之三日專¶
　祀本歳太歳及風師雲師雨師於國南羣祀壇天子¶
　降香遣官展事其郡縣風雲雷雨師之祭一如前代¶
<pb:KR3k0050_WYG_101-2a>¶
　之儀云¶
　　太歳壇¶
　在正陽門外之西與圜丘相對中為太歳殿東西兩¶
　廡南為拜殿殿之東南砌燎爐殿之西為神廟神厨¶
　宰牲亭亭南為川井外四天門東門外為齋宫殿駕¶
　庫外為東天門又神祗壇今罷祀護壇地六百畆供¶
　粢盛及薦新品物又種九十四畆有竒每年額稅四¶
　石七斗有竒本寺㑹白禮部收貯神倉以備旱潦又¶
<pb:KR3k0050_WYG_101-2b>¶
　壇官種一百九十畆壇万二百六十六畆七分歳孟¶
　春歳除遣太常寺卿祭太歳之神於太歳殿四季月¶
　將從祀春秋東廡夏冬西廡先十五日題遣官行禮¶
　委協律郎率樂舞生演禮樂先三日同享祫奏齋詣¶
　大和殿觀禮樂犧牲所看牲先一日樂舞生燒香陳¶
　設樂器厨役洗祭器至夜陳設籩豆祭品太歳禮神¶
　帛一(白/色)磁爵三酒盞三十黝牛一羊一豕一登一鉶¶
　二籩豆各十簠簋各二四季月將同惟帛一每季爵¶
<pb:KR3k0050_WYG_101-3a>¶
　三至期導引官導遣官由拜殿右門入典儀唱樂舞¶
　生就位執事官各司其事贊引贊就位典儀唱¶
　迎神奏樂樂止贊兩拜典儀唱奠帛行初獻禮¶
　奏樂執事捧帛爵詣各神位前奠訖樂暫止贊¶
　引贊跪典儀唱讀祝訖樂復作贊俯伏興平身¶
　樂止典儀唱行亞獻禮奏樂(儀同初儀獻惟/不獻帛讀祝)樂止¶
　典儀唱行終獻禮奏樂(儀同/亞獻)樂止典儀唱賜福胙¶
　執事進福酒胙於遣官右贊跪贊搢笏贊飲福酒贊¶
<pb:KR3k0050_WYG_101-3b>¶
　受排贊出笏贊俯伏興平身贊兩拜典儀唱讀祝¶
　官捧祝掌祭官捧帛饌各詣燎位贊拜奏樂捧¶
　祝帛官下陛贊禮畢孟春祝文皇帝遣致祭於某¶
　甲太歳之神四季月将之神時維孟春聿新歳序¶
　特用遣祭以牲帛庶品之儀神其歆此祭誠敷佑¶
　康吉尚享歳暮則改云時維歳暮將届新春祭誠¶
　則改為報誠¶
　樂章(樂八奏樂生七十二人舞八佾/文生六十四人武生六十四人)¶
<pb:KR3k0050_WYG_101-4a>¶
　迎神(保/和)　吉日良辰祀典式陳輔國佑民太歲尊神¶
　四時月將功曹司神濯濯厥靈昭鑒我心以候以迎¶
　來格來歆¶
　奠帛(保/和)　靈其&KR0681;止有赫其威一念濳通幽㝠弗違¶
　有儀在篚物薄而㣲神兮安畱尚其享之¶
　初獻(安/和)　神兮我畱有薦必受享祀之初奠兹醴酒¶
　晨光初昇詳徴應候何以侑觴樂陳初奏¶
　亞獻(中/和)　我祀維何奉兹犧牲爰酌醴齊二觴再昇¶
<pb:KR3k0050_WYG_101-4b>¶
　洋洋如在式燕以寧庻表㣲忱交於神明¶
　終獻(肅/和)　執事有嚴品物斯祭黍稷非馨式將其意¶
　薦兹酒醴成我常祀神其顧歆永言樂只¶
　徹饌(雍/和)　春祈冬報率為我民我民之生賴於爾神¶
　惟神祐之康寧是臻祭祀云畢神其樂歆¶
　送神(寧/和)　三獻禮終九成樂作神人以和旣燕且樂¶
　雲車風馭靈光昭灼瞻望以思邈彼寥廓¶
　望燎(寧/和)　俎豆旣徹禮樂已終神之云旋倐將焉從以¶
<pb:KR3k0050_WYG_101-5a>¶
　望以燎庶幾感通時和嵗豐惟神之功¶
<pb:KR3k0050_WYG_101-6a>¶
¶
<pb:KR3k0050_WYG_101-7a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_101-7b>¶
　　先農壇(南京/)¶
　洪武二年建壇於山川壇之西南墠崇尺許南為籍¶
　田北為神倉歳仲春遣應天府官祭先農之神於先¶
　農壇典儀唱樂舞生就位執事官各司其事贊引引¶
　獻官至盥洗所贊詣盥洗所搢笏出笏贊引贊就位¶
　典儀唱瘞毛血迎神奏樂止贊引贊四拜陪祭官同¶
　典儀唱奠帛行初獻禮奏樂詣神位前搢笏執事官¶
　以帛跪進于奠官奠訖執事官以爵跪進于獻官贊¶
<pb:KR3k0050_WYG_101-8a>¶
　引贊獻爵出笏詣讀祝位跪讀祝官跪於獻官左讀¶
　祝畢進祝于神位前贊引贊俯伏興平身復位樂止¶
　典儀唱亞獻禮奏樂執事以爵進於神位前樂止典¶
　儀唱終獻禮(儀同/亞獻)典儀唱飲福受胙贊引贊詣飲福¶
　位執事以爵進于獻官贊飲福酒受胙出笏俯伏興¶
　平身復位贊引贊二拜典儀唱徹饌奏樂執事於神¶
　位前徹饌樂止典儀唱送神贊奏樂唱引贊四拜樂¶
　止典儀唱讀祝官捧祝掌祭官捧帛饌各詣燎位望¶
<pb:KR3k0050_WYG_101-8b>¶
　瘞贊引贊詣望瘞位贊禮畢祝文皇帝謹遣致祭于¶
　先農之神惟神功興農事乃種嘉榖為民立命萬世¶
　永頼今將親作親耕籍田謹以牲醴庶品用修常祀¶
　尚享樂八奏(樂八奏樂生七十二人舞八佾/文生六十四人武生六十四人)¶
　迎神(永/和)　東風起蟄地脉奮然蒼龍掛角蔚蔚天田¶
　民命維食創物有先圜鍾既奏有降斯延¶
　奠帛(永/和)　帝出乎震天發農祥神降于筵靄靄洋洋¶
　禮神有帛其色惟蒼豈伊具物誠敬之將¶
<pb:KR3k0050_WYG_101-9a>¶
　初獻(壽/和)　九榖未分庶草攸同表為嘉種實在先農¶
　黍稌斯豐酒禮是供獻帛之初以蘄感通¶
　亞獻(寧/和)　倬彼甫田其隰其原來耜云載驂御之間¶
　報本斯享亞獻惟䖍神其歆之自古有年¶
　終獻(雍/和)　帝籍之典享祀是兹潔豐嘉栗咸仰于斯¶
　時維親耕享我農師禮成于三以訖陳詞¶
　徹饌(景/和)　於赫先農歆此潔修于篚于爵于饌于饈¶
　禮成告徹神恵感畱餕及終畆豐年是求¶
<pb:KR3k0050_WYG_101-9b>¶
　送神(泰/和)　神無不在於昭于天日迎日送于享于筵¶
　冠裳在列金石在懸徃無不知其珮翩翩¶
　望瘞(泰/和)　祀帛特醴先農既歆不畱不䙝瘞之厚深¶
　有幽其瘞有赫其臨曰禮之常匪今斯今¶
　洪武元年御史尋适請耕籍田享先農以勸天下上¶
　從之二年建壇以后稷配正月十七日告祭於先農¶
　之神惟神生於天地開闢之初創田器别嘉種以肇¶
　興農事古今億兆非此不生永為世教帝王典祀敬¶
<pb:KR3k0050_WYG_101-10a>¶
　不敢㤀因天下亂集兵保民者一紀於兹荷天眷佑¶
　海内一家臨御稱尊紀綱黎庶考典崇祀神載䇿書¶
　今東作方興禮宜告祭謹命太常寺築壇於京城之¶
　陽躬率百司詣壇展禮緬惟神明造化萬世如新冀¶
　發太古之苗寳初生之粟為民立命昭祀無疆謹以¶
　制幣犧齊粢盛庶品肅備常儀陳其名薦以神作主¶
　尚享是日親祀先農畢太常寺卿引皇帝至耕籍位¶
　南靣立三公以下及合從耕者各就耕位万部尚書¶
<pb:KR3k0050_WYG_101-10b>¶
　北靣進耒耜太常卿引皇帝秉耒三推訖尚書跪受¶
　耒太常卿奏請皇帝復耕籍位南向坐三公五推尚¶
　書九卿九推訖奏禮畢應天府并两縣官率耆老終¶
　畆已而奉仁祖配八年奉欽依我想先農只是上古¶
　一箇種田的人今後祭先農時百官都致齋那當致¶
　日子教應天府官率耆老并種田的老人去祭祭畢¶
　我率百官到那田所欽前親耕欽此遣應天尹祭不¶
　設配上親耕如故永樂建壇如南京耕籍親祭仲春¶
<pb:KR3k0050_WYG_101-11a>¶
　遣順天府尹禮樂如舊𢎞治元年二月十三日孝宗¶
　耕籍禮部尚書李敏題順天府添上中下等農夫各¶
　十人穿本等衣鞋各執農器引進叩頭令其終畆或¶
　賜食賜布以慰之奉欽依朕正要看農夫艱苦着順¶
　天府分付終畆庶人只穿本等衣鞋耕地人賜布一¶
　疋嘉靖元年奉欽依終畆農夫照例引見只穿本等¶
　衣鞋每人賞布一疋二年耕籍用樂舞仲春教坊奏¶
　樂九年建圓廪方倉備黍盛祝文嗣天子御名致祭¶
<pb:KR3k0050_WYG_101-11b>¶
　于先農神曰惟神肇興農事始種嘉種立斯民命萬¶
　世攸頼兹當東作之期躬耕籍田惟頼神慈黙施化¶
　理俾年榖豐茂率土皆同以牲帛醴齊之儀用伸祭¶
　告之誠十六年遣万部尚書用樂舞四十一年仍遣¶
　順天府尹免樂舞皇帝即位行耕籍禮親祀焉¶
　先農壇(以下太/常寺)在太歳壇之西南為制一成四靣石¶
　階九級西為瘞位東為具服殿前為觀耕臺南即籍¶
　田東北建神倉歳仲春上戊日遣順天府尹祭先十¶
<pb:KR3k0050_WYG_101-12a>¶
　五日委恊律郎率樂生演禮樂先二日奏至齋具本¶
　奏省牲進銅人齋牌示長安門是日詣太和殿觀禮¶
　樂犧牲所看牲先一日上告辭内殿省牲官具本服¶
　命博士捧祝版候填御名捧安於香亭厨役舁至神¶
　庫奉安樂舞生陳設樂器厨役洗器夜三更捧安於¶
　神版設籩豆祭器先農告祀帛一(青/色)磁爵三酒盞三¶
　十黝牛一羊豕一登一鉶二簠簋各二籩豆各十祭¶
　日昧爽本寺卿於皇極殿候請聖駕上由正陽門至¶
<pb:KR3k0050_WYG_101-12b>¶
　神祗壇東西入導至具服殿具皮弁服出導至先農¶
　壇典儀唱樂舞生就位執事官各司其事内贊對引¶
　導至御拜位(位設於/壇上)奏就位典儀唱瘞毛血迎神奏¶
　樂奏陞壇内贊導上至香案前奏搢圭奏上香奏出¶
　圭奏復位樂止奏四拜(傳贊百/官同)典儀唱奠帛行初獻¶
　禮奏樂執事官捧帛爵獻於神位前樂暫止奏跪(傳/贊)¶
　(衆官/皆跪)典儀唱讀祝訖樂復作奏俯伏興平身(傳贊百/官同)¶
　樂止典儀唱行亞獻禮唱奏樂執事官獻於神前樂¶
<pb:KR3k0050_WYG_101-13a>¶
　止典儀唱行終獻禮奏樂(儀同/亞獻)樂止本寺卿於壇東¶
　西向唱答福胙光禄寺卿跪進福酒胙於上右内贊¶
　奏跪奏搢圭奏飲福酒奏受胙出圭奏俯伏興平身¶
　奏再拜(傳贊百/官同)典儀唱徹饌奏樂樂止典儀唱送神¶
　奏樂奏四拜(傳贊百/官同)樂止典儀唱讀祝官捧祝掌祭¶
　官捧帛饌各詣瘞位奏樂捧祝帛官下級奏禮畢導¶
　引官導上囘具服殿更翼善冠黄袍本寺卿入奏詣¶
　耕位導駕官同卿導上至觀耕臺前耕籍位南向立¶
<pb:KR3k0050_WYG_101-13b>¶
　三公以下從耕者各吉服侍万部尚書北向跪進鞭¶
　導駕官同卿導上秉耒耜三推三返畢万部尚書跪¶
　受耒耜順天府官跪受鞭卿跪奏請復位順天府捧¶
　青箱隨以種子播而覆之上御觀於耕臺上南向坐¶
　觀三公五推尚書九卿九推訖卿跪奏耕畢從耕官¶
　各就位教坊司承應畢卿跪奏禮畢導駕官同卿導¶
　上還至齋宫宴從耕官宴畢上囘參内殿祝文兩京¶
　同樂章太祖御製兩京同歳仲春祭贊引導遣官詣¶
<pb:KR3k0050_WYG_101-14a>¶
　盥洗所洗訖典儀唱執事官各司其事贊就位(位設/於壇)¶
　(下/)典儀唱迎神(自迎神至送神同前/惟不答福胙無樂舞)¶
　先蠶嘉靖九年壇於北郊十年改築於内苑以仲春¶
　上巳祀二十七年罷歳春擇日皇后祭公主内外命¶
　婦陪祀前三日内尚儀奏齋戒洗宫令陳祭物樂女¶
　生陳樂器祭品先蠶之神爵三盞三十黍稷稻籩豆¶
　各十帛一羊一豕一是日未明司禮監備儀仗及重¶
　翟車蠶宫令備鈎筐一副俱候西華門外將明皇后¶
<pb:KR3k0050_WYG_101-14b>¶
　出宫門乗肩輿侍衛警蹕如常公主及内命婦應入¶
　壇者各著其服以從至西華門升重翟車兵衛儀仗¶
　導女官捧鈎筐行於車前至具服殿皇后至祭拜位¶
　司贊奏就位公主内外命婦各以次就位内贊唱瘞¶
　毛血迎神奏樂樂止司贊奏四拜公主内外命婦同¶
　内贊唱奠帛行初獻禮樂作執事官捧帛爵於神位¶
　前各奠跪訖樂暫止司贊奏跪皇后跪公主以下同¶
　跪内贊唱讀祝訖樂復作司贊奏興皇后公主以下¶
<pb:KR3k0050_WYG_101-15a>¶
　同興樂止内贊唱亞獻禮終獻禮樂作執事官捧爵¶
　於神位前跪奠訖樂止執事女官進立壇東西向唱¶
　賜福胙司贊跪奏皇后跪執事女官捧福酒胙跪進¶
　於皇后右奏飲福酒奏受胙訖奏興皇后興奏兩拜¶
　公主以下同内贊唱徹饌樂作樂止内贊唱送神樂¶
　作奏四拜公主以下同樂止内贊唱讀祝官捧祝執¶
　事官捧帛饌各詣瘞位樂止皇后退拜位之東立捧¶
　祝帛饌官過訖司賛奏禮畢皇后還具服殿更常服¶
<pb:KR3k0050_WYG_101-15b>¶
　詣采桑臺行采桑禮祝文皇后某氏致祭於先蠶氏¶
　之神曰惟神肇興蠶織衣我萬世永頼仰冀黙垂庇¶
　佑相兹蠶事率土大同惟神之休敬以牲帛醴齊之¶
　儀用伸祭告尚享¶
　樂章(樂六奏/去舞)¶
　迎神(貞/和)¶
　於穆惟神肇啟蠶桑衣我萬民保有家邦兹舉曠儀¶
　春日載陽恭迎霞馭靈氣洋洋¶
<pb:KR3k0050_WYG_101-16a>¶
　初獻(壽/和)¶
　神其靈只有苾其芬乃獻玉齍乃奠文纁仰祈昭鍳¶
　淑景氤氲顧茲蠶婦祁祁如雲¶
　亞獻(順/和)¶
　載舉清觴蠶祀孔明以格以享鼓瑟吹笙隂教用彰¶
　坤儀久貞神之聽之鍳此禋誠¶
　終獻(寧/和)¶
　神之格思桑土是宜三繅七就惟此繭絲獻禮有終¶
<pb:KR3k0050_WYG_101-16b>¶
　神不我遺錫我純服藻繪其儀¶
　徹饌(安/和)¶
　爼豆具徹式禮莫愆既筐既敇我祀孔䖍我思古人¶
　葛覃惟賢明靈歆只永顧桑阡¶
　送神(恒/和)¶
　神之升矣日霄霞蒸相此女紅杼柚其興兹返𤣥宫¶
　鑾鳳翔騰瞻望弗及永賜嘉徴¶
　三公命婦五采列侯九卿命婦三采蠶成内命婦十人¶
<pb:KR3k0050_WYG_101-17a>¶
　行三盆手禮遂布於織婦獻織於蠶宫令¶
　　社稷總叙¶
　周制小宗伯掌建國之神位右社稷左宗廟社稷之¶
　祀壇而不屋必受霜露風雨以逹天地之氣凡起大¶
　事動大衆必先告於社而後出其禮可謂重矣蓋古¶
　者天子社以祭五土之祗稷以祭五榖之神其制在¶
　乎中門之外外門之内尊而親之與先祖等人非土¶
　不立非榖不食以其同功均利以養人故祭社必及¶
<pb:KR3k0050_WYG_101-17b>¶
　稷所以為天下求福報功之道也然天子有三社為¶
　羣姓而立者曰太社其自為立者曰王社又有所謂¶
　勝國之社屋之不受天陽國雖亾而存之以重神也¶
　後世天子之禮惟立太社太稷以祀之社皆配以勾¶
　龍稷皆配以周棄漢因高祖除亾秦社稷立官太社¶
　太稷一歳各再祠光武立太社稷於洛陽在宗廟之¶
　右春秋二仲月及臘一歳三祀唐因隋制並建社稷¶
　於含光門之右仲春仲秋二時戊日祭之𤣥宗升社¶
<pb:KR3k0050_WYG_101-18a>¶
　稷為大祀仍以四時致祭宋制每歳春秋二仲月及¶
　臘日祭之元世祖營社稷於和義門内少南以春秋¶
　仲月上戊致祀國朝建壇於宫城之右春用二月上¶
　戊日秋用八月上戊日致祭若其歴代制度儀文之¶
　同異者詳具於左方¶
<pb:KR3k0050_WYG_101-19a>¶
¶
<pb:KR3k0050_WYG_101-20a>¶
¶
<pb:KR3k0050_WYG_101-21a>¶
¶
<pb:KR3k0050_WYG_101-22a>¶
　　社稷壇¶
　壇建於午門之右制二成四靣石階各三級上成用¶
　五色土隨方築之壇西砌瘞位四靣開櫺星門西門¶
　外西南建神庫庫南為神厨北門外為拜殿外天門¶
　四座西門外南為宰牲亭國初太社太稷建於宫城¶
　之右異壇同壝洪武三年壇北建祭殿拜殿以備風¶
　雨十年改建闕右同壇同壝先是社主用石半埋土¶
　中稷不用主至是埋石主於壇之正中并稷更設神¶
<pb:KR3k0050_WYG_101-22b>¶
　牌而丹漆之永樂中京師壇成制如之¶
　歳仲春秋上戊祭太社稷於社稷壇東太社西太社¶
　皆北向配北后土勾龍氏西向后稷氏東向凡國有¶
　大事則祭告國初太社太稷異壇同壝北向勾龍后¶
　稷配社石主半埋土中稷不設主洪武元年令風雨¶
　齋宫望祭三年建祭殿於壇北又北拜殿十年更祭¶
　社稷於闕右同壇同壝壇二成四出陛用五色土如¶
　其方色埋石主於壇中比祭設神牌北向是年以禮¶
<pb:KR3k0050_WYG_101-23a>¶
　官張籌議罷勾龍后稷配配以仁祖西向一壇合祀¶
　後撤仁祖配太祖永樂中京師壇成位設如故仁宗¶
　又奉成祖配嘉靖九年世宗皇帝諭禮官奉太祖成¶
　祖配位藏大寢仍以勾龍后稷配先是高皇帝曰古¶
　人以社為五土之神稷為五榖之神土主發生五榖¶
　用之以生而乃一圍之中各壇而祭是土榖不合於¶
　生生之意也行禮之時先社固宜而又先奠社配乃¶
　行稷神之禮此果合人情乎於是合祀更正奠獻¶
<pb:KR3k0050_WYG_101-23b>¶
　　國朝祭社稷儀節¶
　(事/例)洪武元年定社稷配祀歳仲春秋上戊日祭社稷¶
　於西南郊其壇壝石主並依舊儀在京官給祭物各¶
　府州縣官給米三石¶
　三年詔京師於壇北建祭殿五間又北建拜殿五間¶
　以備風雨祭祀¶
　七年定府州縣社稷祭正配皆少牢已而罷配十年¶
　本部議社稷合社稷共為一壇皆設木主而丹漆之¶
<pb:KR3k0050_WYG_101-24a>¶
　祭則設於壇上祭畢復奉貯於庫¶
　二十九年令陪祭未入流官用祭服¶
　(祭/期)歳仲春秋上戊日行事¶
　(齋/戒)前三日三獻官散齋二日於别寢致齋一日於祭¶
　所散齋理事如舊惟不吊喪問疾不作樂不判署刑¶
　殺文書不行刑罰不預穢惡事致齋惟祭事得行其¶
　餘悉斷執事人貟齋各一日於祭所¶
　(省/牲)執事者引獻官至省牲位南立執事者自門東宰¶
<pb:KR3k0050_WYG_101-24b>¶
　牲西行過獻官前省訖執事以豆二取毛血¶
　(獻/官)在省城者布政司官主祭府不别祭縣附府者亦¶
　如之¶
　(儀/注)正祭日將行禮起鼓初嚴遍燃令庭燎香燭鼓再¶
　嚴執事者各序立於兩階鼓三嚴贊引引各獻官立¶
　俟行禮　通贊唱　執事者各執其事　陪祭官各¶
　就位　獻官各就位　瘞毛血　迎神鞠恭拜興拜¶
　興拜興拜興平身　奠帛　行初獻禮　贊引唱¶
<pb:KR3k0050_WYG_101-25a>¶
　詣盥洗所　搢笏　出笏　詣酒罇所　司罇者舉¶
　羃酌酒　詣司社神位前　跪　搢笏　奠帛　獻¶
　爵　出笏　俯伏興平身　詣司稷神位前　跪¶
　搢笏　奠帛　獻爵　出笏　俯伏興平身　詣讀¶
　祝位　跪　　通贊唱　衆官皆跪　贊引唱　讀¶
　祝　通引同唱　俯伏興平身　贊引唱　復位¶
　通贊唱　行亞獻禮　贊引唱　詣酒罇所　司罇¶
　者舉羃酌酒　詣司社神位前　跪　搢笏　獻爵¶
<pb:KR3k0050_WYG_101-25b>¶
　出笏　俯伏興平身　詣司稷神位前　跪　搢¶
　笏　獻爵　出笏　俯伏興平身　復位　通贊唱¶
　行終獻禮　贊引唱　詣酒罇所　司罇者舉羃酌¶
　酒　詣司社神位前　跪　搢笏　獻爵　出笏¶
　俯伏興平身　復位　通贊唱　飲福受胙贊引唱¶
　詣飲福位　搢笏　跪　飲福酒　受胙　出笏¶
　俯伏興平身　復位　通贊唱　鞠叅拜興拜興平¶
　身　徹饌　送神　鞠恭拜興拜興拜興拜興平身¶
<pb:KR3k0050_WYG_101-26a>¶
　讀祝者捧祝進帛者捧帛各詣瘞所　望瘞　贊引¶
　唱　詣望瘞位　通贊唱　焚帛一段　焚帛二段¶
　禮畢¶
　(祝/文)維　年歳次　月　朔　日(某/)申(某/)衙門(某/)官(某/)¶
　等敢昭告于司社之神司稷之神曰惟神贊輔皇祗¶
　發生嘉榖粒我蒸民萬世永頼時當仲(春/秋)禮嚴(告祀/報謝)¶
　謹以牲帛醴齊粢盛庶品式陳明薦尚饗¶
　　社稷總論¶
<pb:KR3k0050_WYG_101-26b>¶
　按周禮小司徒凢建國立其社稷封人凢封國設其¶
　社稷之壝社土神稷榖神白虎通曰人非土不立非¶
　榖不食土地廣博不可偏敬也五榖衆多不可一一¶
　而祭也故封土立社有土之尊五榖之長故封稷而¶
　祭之也祭法共工氏之子曰后土能平九土故祀以¶
　為社厲山氏之子曰農能殖百榖周棄繼之故祀以¶
　為稷此蓋以其有功於土榖祀土榖之神則以之配¶
　食焉耳周制諸侯立三社大夫以下立一社祭法諸¶
<pb:KR3k0050_WYG_101-27a>¶
　侯為百姓立社曰國社大夫以下成羣立社曰置社¶
　國社者今之縣羣社也置社者今所謂里社也不言¶
　稷者舉社則稷從之陳氏禮書曰稷非土無以生土¶
　非稷無以見生生之澤故祭社必及稷以其同功均¶
　利而養人也詩載芟春祈也良耜秋報也漢高帝初¶
　起禱豐枌榆令天下立靈星祀后稷靈星龍星左角¶
　曰天田農祥也光武二年令郡縣皆置社稷令長侍¶
　祠牲用羊豕隋文帝開皇初郡縣社稷春秋二仲月¶
<pb:KR3k0050_WYG_101-27b>¶
　並以少牢祭百姓亦各為社唐天寳四載定社稷為¶
　大祀宋自京師至州縣皆有社稷而社主不以石禮¶
　部言社稷不屋而壇受霜露風雨以逹天地之氣故¶
　用石主取其堅久從之於是社主以石為之形如鐘¶
　長二尺五寸方一尺剡其上培其半瘞坎於壇之北¶
　壬地春秋二祭刺史縣丞初獻上佐縣丞亞獻州博¶
　士縣簿尉終獻牲用少牢致齋三日服用常服正配¶
　坐尊各二籩豆各八簠簋各二爼三從祖籩豆各二¶
<pb:KR3k0050_WYG_101-28a>¶
　簠簋爼各一紹興元年命春秋二仲及臘前為三祭¶
　元太祖三十年立社稷國朝洪武元年令郡縣置社¶
　稷七年定府州縣社稷祭正配皆少牢已而罷配頒¶
　降圖式社稷同壇夫孔門為宰已有社稷為重言務¶
　民義必言敬鬼神鬼神固莫先於社稷矣自上世以¶
　來惟社稷天下得通祀我高祖稽酌前代之制立壇¶
　設壝品式儀數至周至慎頒行郡邑然而有司知毖¶
　恤者鮮矣¶
<pb:KR3k0050_WYG_101-28b>¶
　　歴代社稷¶
　顓帝祀共工氏子勾龍為社烈山氏子柱為稷高辛¶
　氏唐虞夏皆因之商湯為旱遷柱以周棄代之欲遷¶
　勾龍無可繼者故止周制天子立三社稷法云王為¶
　羣姓立社曰大社於庫門内之西立之王自為立社¶
　曰王社於籍田立之亾國之社曰毫社廟門之外立¶
　之諸侯立三社祭法云諸侯為百姓立社曰國社於¶
　臯門之西立之自為立社曰侯社亦於籍田中立之¶
<pb:KR3k0050_WYG_101-29a>¶
　而亦立毫社大夫以下立一社祭法云大夫以下成¶
　羣立社曰置社今之里社也但立名雖異其神則同¶
　皆以勾龍配之稷周棄配社者五土之神稷者於五¶
　土之中特指原隰之祗援神契曰稷者原隰之中能¶
　生五榖之祗也社壇在東稷壇在西俱北面壇築墻¶
　開四靣門天子之社則以五色土各依方色為壇廣¶
　五丈諸侯則但用當方之色為壇皆植木以表其處¶
　又别為主以象其神大夫以下皆但以其地所宜之¶
<pb:KR3k0050_WYG_101-29b>¶
　木而立之漢高帝初起禱豐枌榆社二年東撃項籍¶
　還入關因命縣為公社後四年天下定詔御史令豐¶
　謹理枌榆社其後又令縣常以春三月及臘祠后稷¶
　平帝時王莽奏建立社稷自高祖除秦社稷立漢社¶
　稷時已有官社以夏禹配而未立官稷至此始立之¶
　稷種榖樹徐州牧歳貢五色土一斗後漢光武建武¶
　二年立大社稷於洛陽在宗廟之右皆方壇無屋有¶
　墻有門而已二月八月及臘一歳三祀皆大牢具使¶
<pb:KR3k0050_WYG_101-30a>¶
　有司祠郡縣皆置社稷太守令長侍祠牲用羊豕惟¶
　州所治有社無稷以其使官也魏自漢後但大社有¶
　稷官社無稷故常二社一稷也至明帝景初中立帝¶
　社明帝祭社但稱皇帝晉武帝大康九年詔曰社實¶
　一神其并社之祀東晉元帝建武元年又依京洛立¶
　二社一稷宋仍晉舊無所改作梁社稷在大廟西依¶
　晉元帝所創有大社帝大稷凡三壇至大同初又加¶
　官社官稷為五壇陳依梁而帝社以三牲首餘以骨¶
<pb:KR3k0050_WYG_101-30b>¶
　體薦粢盛為六飯粳以敦稻以牟黄粱以簠白粱以¶
　簋黍以瑚粢以璉後魏天興二年置太社太稷帝社¶
　於宗廟之右為方壇四陛以二月八月日用戊皆以¶
　太牢勾龍配社周棄配稷並有司侍祠北齊立大社¶
　帝社大稷三壇於國右每仲春仲秋元辰及臘皆以¶
　太牢祭焉皇帝親祭則司農卿省牲進熟司空亞獻¶
　司農獻終後周立社稷於左帝親祠則冡宰亞獻宗¶
　伯終獻隋文帝開皇初建社稷並列於含光門内之¶
<pb:KR3k0050_WYG_101-31a>¶
　右仲春仲秋吉戊各以一太牢祭牲色用黒仲冬下¶
　亥又臘祭之州郡縣二仲月並以少牢祭百姓亦各¶
　為社唐社稷亦於含光門之右仲春仲秋二時戊日¶
　祭大社大稷社以勾龍配稷以后土配武太后天授¶
　三年九月為社至長安四年三月制社依舊用八月¶
　神龍元年改先農壇為帝社壇於大壇西立帝稷壇¶
　禮同大社大稷其壇不備方色異於大社又其年五¶
　月詔於東都建置大社天寳三載二月詔社稷列為¶
<pb:KR3k0050_WYG_101-31b>¶
　中祀頗紊大猷自今以後升為大祀¶
　宋制祀大社大稷為大祀每歳春秋二仲月及臘日¶
　奉之其常祀州縣惟春秋二祭¶
　¶
　¶
　¶
　¶
　圖書編卷一百一¶
