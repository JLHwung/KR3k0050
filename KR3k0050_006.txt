# -*- mode: mandoku-view; -*-
#+TITLE: 圖書編
#+DATE: 2015-08-24 23:32:49.442739
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷六
<pb:KR3k0050_WYG_006-1a>¶
欽定四庫全書¶
　圖書編卷六¶
　　　　　　　　　　　　　　明　章潢　撰¶
　　大衍總叙¶
　大衍者程子謂數始於一備於五小衍之為十大衍¶
　之為五十信然也其用四十有九而一不用得非以¶
　一為數之所由始乎其法則如楊誠齋以其數五十¶
　而分二掛一象三揲四歸餘為數之用以天數五地¶
<pb:KR3k0050_WYG_006-1b>¶
　數五為數之本以乾坤二卦之策為數之終信然也¶
　十有八變而八卦小成則引伸類長而六十四卦萬¶
　有一千五百二十得非數之所以為大衍乎易云天¶
　生神物聖人則之彼蓍草一本百莖而兩用之則各¶
　得五十為大衍之數是蓍乃天生之神物而聖人則¶
　之以為大衍信乎變化之道神之所為也然曰幽贊於神¶
　明而生蓍參天兩地而倚數觀變於隂陽而立卦發揮於¶
　剛柔而生爻又曰蓍之徳圓而神卦之徳方以知六¶
<pb:KR3k0050_WYG_006-2a>¶
　爻之義易以貢可見蓍數卦爻本不可以象分矣但¶
　顯道神徳行以此洗心退藏於宻和順於道徳而理¶
　於義窮理盡性以至於命恐又不可專以卜筮言也¶
　是篇所編乃揲蓍之法後又因古人所用占法而微¶
　有不同其所以為大衍者一也故併録之云¶
　易繫辭曰天一地二天三地四天五地六天七地八¶
　天九地十天數五地數五五位相得而各有合天數¶
　二十有五地數三十凡天地之數五十有五所以成¶
<pb:KR3k0050_WYG_006-2b>¶
　變化而行鬼神也¶
　此河圖之數也古今言數學者葢始於此天地只有¶
　一十數衍而為百千萬億之無筭者此十之積也十¶
　數又只始於一數自二至十皆此一之積也一之上¶
　更有何物此所謂易有太極是也太極雖超乎數之¶
　外而實行乎數之中也自天一至地十細積之已自¶
　具天地五十有五之數(一與二為三三與三為六六/與四為十十與五為十五十)¶
　(五與六為二十一二十一與七為二十八二十八與/八為三十六三十六與九為四十五四十五與十為)¶
<pb:KR3k0050_WYG_006-3a>¶
　(五十五/數備矣)其下文不過申明此十數而已天地人物古¶
　往今來萬事萬變與夫鬼神之情狀皆在此數包羅¶
　中矣¶
　天數五地數五天地之數五十有五夫既已曰數矣¶
　即河圖之數也後儒有謂此特數焉耳非理也豈知¶
　天下無理外之數又豈有數外之理哉是故專於數¶
　學者非也視理數為二致者亦安足以成變化行鬼¶
　神黙契乎河圖之藴況河圖自一至十為數五十五¶
<pb:KR3k0050_WYG_006-3b>¶
　洛書自一至九為數四十五合之為數者百蓍草叢¶
　生其數亦百可當大衍之數者二故圖書位數與易¶
　卦合而揲蓍掛扐之數所以定卦爻過揲之數所以¶
　定乾坤之策而當朞之日合二篇之策而當萬物之¶
　數可見圖書數之原蓍䇿數之衍要皆出於天而聖¶
　人無所造作為於其閒也惡可以為數而忽之¶
<pb:KR3k0050_WYG_006-4a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-4b>¶
　大衍之數五十其用四十有九五十者蓍之神用也¶
　顯隂陽之數定乾坤之䇿成六十四卦三百八十四¶
　爻也四十九者虚天一而不用象乎太極而神功不¶
　測也五十五者天地之極數所以神變化而行鬼神¶
　也然則大衍之數先哲之論多矣馬季長鄭康成之¶
　徒各存一説義理昭然謹按繫辭曰天數五五竒也¶
　地數五五耦也五位相得而各有合以成金木水火¶
　土也天數一三五七九也地數二四六八十也此乃¶
<pb:KR3k0050_WYG_006-5a>¶
　五十五之數也¶
　天一與地六合於北而生水地二與天七合於南而¶
　生火天三與地八合於東而生木地四與天九合於西¶
　而生金天五與地十合於中而生土朱漢上謂一三¶
　五七九竒數所謂天數二十五二四六八十偶數所¶
　謂地數三十凡五十有五成變化行鬼神者此也¶
　天一下降與地六合而生水於北地二上駕與天七¶
　合而生火於南天三左旋與地八合而生木於東地¶
<pb:KR3k0050_WYG_006-5b>¶
　四右轉與天九合而生金於西天五㝠運與地十合¶
　而生土於中以竒生者成而耦以耦生者成而竒天¶
　陽也故其數竒地隂也故其數耦竒耦相合而五十¶
　有五之數備大衍之數減其五者五行之用也虚其¶
　一者元氣之本也葢天五為變化之始散在五行之¶
　位故中無定象天始生一肇其有數也而後生四象¶
　五行之數今焉虚而不用是明元氣為造化之宗居¶
　尊不動也¶
<pb:KR3k0050_WYG_006-6a>¶
　河圖積數五十五其五十者皆因五而後得獨五為¶
　五十所因而自無所因故虚之則但為五十又五十¶
　五之中其四十者分為隂陽老少之數而其五與十¶
　者無所為則又以五乘十以十乘五而亦皆為五十¶
　矣洛書積數四十五而其四十者散布於外而分隂¶
　陽老少之數唯五居中而無所為則亦自含五數并¶
　為五十矣¶
　一二三四五天地之生數也五中數故不用六七八¶
<pb:KR3k0050_WYG_006-6b>¶
　九十天地之成數也十全數故不用而河圖洛書之¶
　四象亦無所當於五與十焉故四象之畫成而以一¶
　二三四紀其次九八七六積其實揲蓍之法具而掛¶
　扐之五與四以一其四而為竒九與八以兩其四而¶
　為耦竒以象圓而徑一者其圍三故凡竒者其數三¶
　偶以象方而徑一者其圍四而用半故凡偶者其數¶
　二所謂參天兩地者也及其揲之三變則凡三竒者¶
　三其三而為九三偶者參其兩而為六此九六之所¶
<pb:KR3k0050_WYG_006-7a>¶
　以得數之實也至於兩竒一偶則亦參其兩竒以為¶
　六兩其一偶以為二而合之為八兩偶一竒則亦兩¶
　其兩耦以為四參其一竒以為三而合之為七此七¶
　八所以得數之實也是老少雖有不同然其成象之¶
　所自得數之所由則皆有從來而不可誣矣若專以¶
　一三五為九二四為六則雖合於積數之一端而於¶
　七八則有不可得而通者矣¶
　説卦傳曰昔者聖人之作易也幽贊於神明而生蓍¶
<pb:KR3k0050_WYG_006-7b>¶
　參天兩地而倚數觀變於隂陽而立卦發揮於剛柔¶
　而生爻和順於道徳而理於義窮理盡性以至於命¶
　繫辭傳曰大衍之數五十其用四十有九分而為二¶
　以象兩掛一以象三揲之以四以象四時歸竒於扐¶
　以象閠五嵗再閠故再扐而後掛又曰四營而成易十¶
　有八變而成卦此教人所以揲蓍之法也大衍數五¶
　十虚一不用取四十九蓍為一握信手中分置几左¶
　右次以左手取左䇿執之而以右手取右一䇿掛左¶
<pb:KR3k0050_WYG_006-8a>¶
　手小指間次以右手四揲左䇿觀其所餘或一或二¶
　或三或四扐之左手無名指間次以右手反過揲之¶
　䇿於左上遂取几右䇿執之而以左手四揲之觀所¶
　餘䇿如前扐之左手中指間次以右手反過揲䇿於¶
　几右合兩手一掛二扐之䇿置几之西邊是謂一變¶
　再以兩手取几左右見存之䇿合之復四營如第一¶
　變之儀而置掛扐之策於第一變掛扐之側是謂二¶
　變再以兩手取几左右見存之䇿合之復四營如前¶
<pb:KR3k0050_WYG_006-8b>¶
　二變之儀而置掛扐之策於第二變掛扐之側是謂¶
　三變乃觀三變所得掛扐多少以畫第一爻如是每¶
　三變成爻十八變成卦是其老少之變與不變以占¶
　事之吉凶焉¶
<pb:KR3k0050_WYG_006-9a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-9b>¶
　　(之而乾坤坎離震巽艮兑八純卦已備凡六十四/卦三百八十四爻不過由八純卦而重之也)¶
　即蓍䇿竒耦而成卦而無方無體之妙已見于蓍故¶
　曰蓍之徳圓而神即竒耦六爻以為變而吉凶悔吝¶
　之占已寓於卦故曰卦之徳方以知可見圓而神者¶
　自無而成有方以知者因有而知無神以知來知以¶
　藏往一而已矣所謂興神物以前民用豈專指蓍草¶
　而言之哉¶
<pb:KR3k0050_WYG_006-10a>¶
¶
<pb:KR3k0050_WYG_006-11a>¶
　按四象老少之由原於河圖之數一二三四五圖之¶
　生數也六七八九十圖之成數也四象九八七六之¶
　數皆就成數内見然九者一三五之積六者二四之¶
　積七者二五之積八者三五之積言九八七六則生¶
　數已在其中必以九六為老七八為少者以成數論¶
　之陽主進由七之進至九而極為陽之老隂主退由¶
　八之退至六而極為隂之老九退而為七則七為少¶
　六進而為八則八為少也進極而退所以七為少陽¶
<pb:KR3k0050_WYG_006-11b>¶
　退極而進所以八為少隂也¶
　䇿者蓍之莖數曲禮所謂䇿為筮者是也大傳所謂¶
　乾坤二篇之䇿者正以其掛扐之外見存蓍數為言¶
　耳葢揲蓍之法凡三揲掛扐通十三䇿而見存三十¶
　六䇿則為老陽之爻三揲掛扐通十七䇿而見存三¶
　十二䇿則為少隂之爻三揲掛扐通二十一䇿而見¶
　存二十八䇿則為少陽之爻三揲掛扐通二十五䇿¶
　而見存二十四䇿則為老隂之爻大傳專以六爻乘¶
<pb:KR3k0050_WYG_006-12a>¶
　老陽老隂而言故曰乾之䇿二百一十有六坤之䇿¶
　百四十有四凡三百有六十其實六爻之為隂陽者¶
　老少錯雜其積而為乾者未必皆老陽其積而為坤¶
　者未必皆老隂其為六子諸卦者或陽或隂亦互有¶
　老少焉葢老少之别本所以生爻而非所以名卦今¶
　但以乾有老陽之象坤有老隂之象六子有少隂陽¶
　之象且均其䇿數又偶合焉而因假此以明彼則可¶
　若便以乾六爻皆為老陽坤六爻皆為老隂六子皆¶
<pb:KR3k0050_WYG_006-12b>¶
　為少陽少隂則恐其未妥也但三百六十者隂陽之¶
　合其數必齊於此若乾坤之爻而皆得於少隂陽也¶
　則乾之䇿六其二十八而為百六十八坤之䇿六其¶
　三十二而為百九十二其合六為三百六十此則不¶
　可易也¶
<pb:KR3k0050_WYG_006-13a>¶
¶
<pb:KR3k0050_WYG_006-14a>¶
　按五十之蓍虚一用四十九營之後又除初掛一只¶
　以四十八䇿分掛扐過揲而為此圖掛扐過揲進退¶
　各以四由老陽掛扐十二進一四為少隂掛扐十六¶
　少隂掛扐十六進一四為少陽掛扐二十少陽掛扐¶
　二十進一四為老隂掛扐二十四其進也至四十八¶
　䇿之中焉止矣又由老陽過揲三十六退一四為少¶
　隂過揲三十二少隂過揲三十二退一四為少陽過¶
　揲二十八少陽過揲二十八退一四為老隂過揲¶
<pb:KR3k0050_WYG_006-14b>¶
　二十四其退也亦至四十八䇿之中焉止矣進退皆¶
　不過乎中也¶
　四十九者蓍之全數也以其全而揲之則其前為掛¶
　扐其後為過揲以四乘掛扐之數必得過揲之䇿以¶
　四除過揲之策必得掛扐之數其自然之妙如牝牡¶
　之相御如符契之相合可以相勝而不可以相無且¶
　其前後相因固有次第而掛扐之數所以為七八九¶
　六又有非偶然者皆不可以不察也¶
<pb:KR3k0050_WYG_006-15a>¶
　　二老過揲當期物數圖¶
　繫辭傳曰乾之䇿二百一十六(乾六爻老/陽過揲數)坤之䇿百¶
　四十四(坤六爻老/隂過揲數)凡三百六十當期之日萬有一千¶
　五百二十(合乾坤與六子三百八/十四爻二老過揲之數)當萬物之數也¶
　此以二老過揲數論若以二少過揲數論總數亦同¶
　或曰何以不論掛扐曰掛扐以生爻過揲以明數而或¶
　者乃捨掛扐并以過揲生爻誤矣¶
<pb:KR3k0050_WYG_006-16a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-16b>¶
　六爻皆不變占本卦彖辭一爻變則占本卦變爻二¶
　爻變則以本卦二變爻占仍以上爻為主三爻變則¶
　占本卦及之卦之彖辭四爻變則以之卦二不變占¶
　仍以下爻為主五爻變則以之卦不變占六爻變則¶
　占之卦彖辭乾坤則占二用¶
　四象之數乃天地之間自然之理其在河圖洛書各¶
　有定位故聖人畫卦自兩儀而生有畫以見其象有¶
　位以定其次有數以積其實其為四象者久矣至於¶
<pb:KR3k0050_WYG_006-17a>¶
　揲蓍然後掛扐之竒耦方圓有以兆之於前過揲之¶
　三十六三十二二十八二十四有以乘之於後而九¶
　六七八之數隠然於其中九七天數也三十六二十¶
　八凡老陽少陽之䇿數也六八地數也三十二二十¶
　四凡老隂少隂之䇿數也今專以九六為天地之數¶
　乾坤之䇿謂七八非天地之數而為六子之䇿則誤¶
　矣¶
　大衍之數五十其用四十有九天數二十有五(一三/五七)¶
<pb:KR3k0050_WYG_006-17b>¶
　(九共二/十五也)地數三十(二四六八十/共三十也)凡天地之數五十有¶
　五以五行氣通凡五行減五大衍又減一故四十九¶
　也姚信云天地之數五十有五其六以象六畫之數¶
　兼虚一之數共為六畫(此説/尤非)故減之而用四十九也¶
　王弼云演天地之數所賴者五十也其用四十九其¶
　一不用也不用而用以之通非數而數以之成斯易¶
　之太極也四十有九數之極也(云演天地之數/是云數之極非)嘗因¶
　諸家之説而攷之易係之文首言乎大衍之數之用¶
<pb:KR3k0050_WYG_006-18a>¶
　次及乎分二掛一揲四歸竒之法又其次始言天地¶
　之數五十有五以成變化而行鬼神又其次則言乾¶
　坤之䇿當期之日與萬物之數故其末總提上文云¶
　是故四營而成易十有八變而成卦引而伸之觸類¶
　而長之天下之能事畢矣顯道神徳行是故可與酧¶
　酢可與佑神矣觀聖人立言之意不先言天地之數¶
　五十有五而先言大衍五十者明所主在大衍也明¶
　大衍包天地之數而非天地之數生大衍也何者天¶
<pb:KR3k0050_WYG_006-18b>¶
　之數可名以一三五七九地之數可名以二四六八¶
　十也大衍虚一不用則不可以名求無名為有名之¶
　宗故大衍足演天地之數也其用四十有九以生天¶
　地之數而為天地樞故五竒五偶推而至於五十有¶
　五此天地之數自大衍而生也陽爻隂爻推而至於¶
　當期之日與萬物之數此乾坤之䇿亦自大衍而生¶
　也¶
　　論占以貞悔為體用¶
<pb:KR3k0050_WYG_006-19a>¶
　古之言占者皆以貞悔貞言其正悔言其變猶言體¶
　用云爾伏羲始畫三爻之卦八乾南坤北離東坎西¶
　震東北巽西南兊東南艮西北此隂陽對待之定體¶
　所謂貞也因而重之每卦之上又各變為三爻之卦¶
　八是為六十四卦所謂悔也既重而為六十四卦卦¶
　備六爻又於六爻卦六各變為六十四是為四千九¶
　十六卦則又以所重之六十四為貞而所變之六十¶
　四卦為悔矣卦之有變盖自伏羲時已然故箕子叙¶
<pb:KR3k0050_WYG_006-19b>¶
　禹所傳之洪範以占二為貞悔則其來已久但其義¶
　則自文王發之故八卦乾坎艮震巽離坤兊之序六¶
　十四卦自乾坤屯䝉以至既未濟之序皆以為文王¶
　後天之卦其實不過闡明伏羲之意耳後天八卦雖¶
　取出乎震齊乎巽相見乎離致役乎坤説言乎兊戰¶
　乎乾勞乎坎成言乎艮之義六十四卦雖取反對正¶
　對往來順逆之義然不過舉此以例見耳其實錯綜¶
　摩盪可以互為先後也故隂陽定立之位已寓妙萬¶
<pb:KR3k0050_WYG_006-20a>¶
　物之神定位之中隂陽交互即其變之所從也故水¶
　火相逮雷風不相悖山澤通氣然後能變化既成萬¶
　物也震得乾初爻坎得乾中爻艮得乾上爻巽得坤¶
　初爻離得坤中爻兊得坤上爻皆言其變也則乾坤¶
　為正不待言矣凡占卦者皆以貞為體以悔為用悔¶
　雖所以盡天下之變而體常在貞必以貞為主焉故¶
　自八卦之變而言則本卦為貞之卦為悔所占之事¶
　在體則重於貞所占之事在用則重於悔而占例可¶
<pb:KR3k0050_WYG_006-20b>¶
　知矣夫文王未演易之前未有辭也而先已有筮古¶
　之聖人何以為占邪葢君子所居而安者易之序也¶
　所樂而玩者爻之辭也是故居則觀其象而玩其辭¶
　動則觀其變而玩其占象與變皆吾心體心體之象¶
　即其辭也心體之變即其占也因其動静而觀之吉¶
　凶見焉何待假辭以為占哉且易之為卦各言一象¶
　如屯難之象也故所言皆艱危之意蒙昧之象也故¶
　所言皆開通之意需待之象也故所言皆安舒之意¶
<pb:KR3k0050_WYG_006-21a>¶
　訟争之象也故所言皆窒惕之意其餘六十四卦皆¶
　然止各發明一義而已不相兼也以此待天下之變¶
　非屯之時而得屯非蒙之時而得䝉非需之時而得¶
　需非訟之時而得訟與他卦亦皆非其時而得其事¶
　與文王所繫之辭不相直也然而後世占者常用其¶
　辭則假其辭以明變耳如占動而示以静辭則不當¶
　動矣如占晦而示以顯辭則不終晦矣但從剛柔進¶
　退究極其情則又推本於畫前之易未動之㡬則意¶
<pb:KR3k0050_WYG_006-21b>¶
　固在辭外也非天下之至精至變至神其孰能與於¶
　此哉朱子考變之例見於易學啟䝉者比附之占止¶
　從意凑貞悔之取亦雜支離而況倚於㫁辭不能盡¶
　意以是言蓍失其圓神之徳矣¶
<pb:KR3k0050_WYG_006-22a>¶
¶
<pb:KR3k0050_WYG_006-23a>¶
　¶
　¶
　¶
　¶
　¶
　¶
　¶
　右蓍四十九䇿縚作一束法太極全體之象其數之¶
<pb:KR3k0050_WYG_006-23b>¶
　所以然葢總八卦生生爻之實也陽儀之畫七(儀一/畫象)¶
　(二畫卦/四畫也)隂儀之畫七(儀一畫象二/畫卦四畫也)因而七之七七四¶
　十有九傳曰蓍之徳圓而神圓者其數竒以七圓聚¶
　而簇之則有自然之圓矣卦之徳方以知者其數偶¶
　以八方比而疊之則有自然之方矣神者妙用不測¶
　知者變通不拘蓍陽卦隂蓍動卦静大易之體用至¶
　矣¶
<pb:KR3k0050_WYG_006-24a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-24b>¶
　右蓍四十有九䇿分而為二以象兩儀而掛置一䇿¶
　於中以象人左右䇿四十有八葢總卦爻之實也八¶
　卦經畫二十有四重之則為四十有八又毎卦各八¶
　變其爻亦四十有八也其揲法先以左手取左半之¶
　䇿握之而以右手取右半一䇿掛置於中而不復動¶
　以象人居天地之中其隂陽寒暑晝夜變化一聽于¶
　天而無與焉一雖無與而常與四十有八者並用參¶
　為三才者也次以右手四揲左手之䇿而歸其竒或¶
<pb:KR3k0050_WYG_006-25a>¶
　一或二或三或四於小指次指之間謂之扐象三年¶
　一閏又以右手取中半之䇿取三餘三取一餘二取¶
　六餘四取四歸於次指中指之間謂之再扐象五年¶
　再閠而後掛者謂總所歸二竒置於掛一之所如掛¶
　之法韻㑹曰合而置之是也其歸竒之數不四則八¶
　(無所謂不/五即九)得四為竒(一個/四也)於是復合過揲之䇿或四¶
　十四或四十分揲歸掛如前法為第二變又合所餘¶
　過揲之䇿或四十或三十六或三十二分揲歸掛亦¶
<pb:KR3k0050_WYG_006-25b>¶
　如前法為第三變三變之後然後視其所掛之䇿得¶
　三竒為老陽三偶為老隂兩偶一竒以竒為主為少¶
　陽兩竒一偶以偶為主為少隂每三變而成一爻十¶
　有八變而成一卦一卦可變而為六十四卦而四千¶
　九十六卦在其中矣¶
<pb:KR3k0050_WYG_006-26a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-26b>¶
　朱子曰竒之象圓圓者徑一而圍三陽用其全老陽¶
　三竒三三為九過揲之數亦四九三十有六偶之象¶
　方方者徑一而圍四隂用其半老隂三偶三二為六¶
　過揲之數亦四六二十有四少陽一竒二偶一竒三偶¶
　二積一二二為七過揲之數亦四七二十有八少隂¶
　一偶二竒一偶二二竒三積一二二二為八過揲之¶
　數亦四八三十有二此蓍數卦畫自然之妙也¶
<pb:KR3k0050_WYG_006-27a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-27b>¶
　右每三變而成一爻三變皆得竒有類於乾其畫為¶
　口識其以陽變隂也三變皆得偶有類於坤其畫為¶
　乂識其以隂變陽也三變得兩竒一偶以偶為主即¶
　其偶之在初在二在三有類於巽離兊其畫為&KR0306;而¶
　不變三變得兩偶一竒以竒為主即其竒之在初在¶
　二在三有類於震坎艮其畫為一而不變凡有是八¶
　體亦八卦之體象也(為一者二十四體為一者亦二/十四體為口者八體為乂者六)¶
　(體共六十四/圖説如後)¶
<pb:KR3k0050_WYG_006-28a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-28b>¶
　右兩偶一竒以竒為主為少陽艮坎震凡二十有四¶
　以三變方得竒為艮之䇿八再變得竒為坎之䇿八¶
　初變得竒為震之䇿八歸扐得二十䇿過揲得二十¶
　八䇿以四約之歸扐得五(五箇/五)過揲得七(七箇/四)為陽¶
　之正而不變¶
<pb:KR3k0050_WYG_006-29a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-29b>¶
　右兩竒一偶以偶為主為少隂巽離兊之䇿凡二十¶
　有四以初變即得偶為巽之䇿八再變得偶為離之¶
　䇿八三變得偶為兌之䇿八歸扐得十六䇿過揲得三¶
　十二䇿以四約之歸扐得四(四箇/四)過揲得八(八箇/四)為¶
　隂之正而不變¶
<pb:KR3k0050_WYG_006-30a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-30b>¶
　右三變皆竒為老陽乾之䇿者八歸扐得十二䇿過¶
　揲得三十六䇿以四約之歸扐得三(三箇/四)過揲得九¶
　(九箇/四)九者陽之極變而為隂易以變為占凡陽爻之¶
　變者通謂之九¶
<pb:KR3k0050_WYG_006-31a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-31b>¶
　右三變皆偶為老隂坤之䇿者八歸扐得二十四䇿¶
　過揲亦得二十四䇿以四約之歸扐得六(六箇/四)過揲¶
　得六(六箇/四)六者隂之極變而為陽易以變為占凡隂¶
　之變者通謂之六¶
　右八卦之體各八合而為六十四象焉其揲法從程¶
　子張子云再變三變不掛而得之蓋初變既掛一以¶
　象人置而不用復二變乃蒙上不復掛者為是也揲¶
　右不揲左從唐張轅莊綽二家葢天動地静陽變隂¶
<pb:KR3k0050_WYG_006-32a>¶
　合地承天而行於義為當左餘一而右承之以三餘¶
　三而乘之以二者成其為竒之陽也左餘二而右承¶
　之以六餘四而乘之以四者成其為偶之隂也隂陽¶
　太少均齊平正若如近世三變皆折左右並揲之法¶
　則為老陽者十二少隂二十八少陽二十老隂四參¶
　差多寡不齊如前一變掛後二變不掛而亦左右並¶
　揲之法則為太陽者二十七少隂二十七少陽九太¶
　隂一雖皆六十有四然太極之體極少葢有終嵗揲¶
<pb:KR3k0050_WYG_006-32b>¶
　蓍而不得遇純坤之變乾者矣明變之士幸研㡬焉¶
　　論所占吉凶悔吝乃心上知來之㡬¶
　易之有占所以知來也故曰極數知來之謂占又曰¶
　占事知來知來之占全在㡬上而幾之可驗者吉凶¶
　悔吝而已為善則吉吉者心之安處也為不善則凶¶
　凶者心之不安處也自凶而趨吉則悔悔者心有所¶
　悟而必欲改也自吉而向凶則吝吝者心有所羞而¶
　不欲為也此皆天命之本然而良知之所不容自己¶
<pb:KR3k0050_WYG_006-33a>¶
　者故四者在心皆謂之徳聖人以神道設教特借此¶
　以示人欲其知本心之明不從外得也禍福無門惟¶
　人自召葢謂幾在我也故禍福將至善必先知之不¶
　善必先知之善不善非吉凶所先見之幾乎舍此而¶
　求未至之禍福則有假於䜟緯術數而命自外來人¶
　謀不能與亦何益矣故周之興也卜世三十卜年七¶
　百而卒不如其言葢徳有厚薄則運之長短因之而¶
　推測之術豈足以盡天下之變乎借使欲以推測盡¶
<pb:KR3k0050_WYG_006-33b>¶
　變則亦當因其植根以觀枝葉耳誠能即止而有知¶
　正可趨吉避凶以為安身之地而徒事口談則亦足¶
　以招禍矣¶
<pb:KR3k0050_WYG_006-34a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_006-34b>¶
　乾之䇿以老陽之數三十六乘以六爻之數則為二¶
　百一十有六坤之䇿以老隂之數二十四乘以六爻¶
　之數則為百四十有四合之凡三百有六十當期之¶
　日者周十二月為一期以朔言之則三百五十有四¶
　以氣言之則三百六十五日四分日之一舉氣盈朔¶
　虚之中數言之故曰三百有六十也然少陽之䇿二¶
　十有八積乾六爻之䇿則百六十有八少隂之䇿三¶
　十有二積坤六爻之䇿則百九十有二合之亦三百¶
<pb:KR3k0050_WYG_006-35a>¶
　有六十而大傳不言者以易用九六而不用七八也¶
　二篇者上下經六十四卦也陽爻百九十二以老陽¶
　三十六乘之積六千九百十有二隂爻百九十二以¶
　老隂二十四乘之積四千六百有八合之則為萬有¶
　一千五百二十當萬物之數然以少陽二十八乘陽¶
　爻百九十二積六千一百四十有四合之一萬一千¶
　五百二十是知少隂少陽之數隠於老隂老陽之中¶
　七九皆為陽而竒六八皆為隂而偶也此乾坤九六¶
<pb:KR3k0050_WYG_006-35b>¶
　之㫖皆如是也哉¶
　乾卦用九見羣龍无首吉　坤卦用六利永貞右明¶
　六十四卦九六變占之通例朱子曰凡卦六爻皆不變¶
　則占本卦彖辭而以内卦為貞外卦為悔按左氏傳¶
　孔成子筮立衛公子元遇屯䷂(震下/坎上)曰利建侯秦伯¶
　伐晉筮之遇蠱䷑(巽下/艮上)曰蠱之貞風也其悔山也此¶
　卦六爻皆不變占本卦彖辭卦象之例也¶
　一爻變則以本卦變爻辭占晉畢萬遇屯䷂(震下/坎上)之¶
<pb:KR3k0050_WYG_006-36a>¶
　比䷇(坤下/坎上)初爻九也蔡墨遇乾䷀(乾下/乾上)之同人䷌(離/下)¶
　(乾/上)二爻九也晉文公遇大有䷍(乾下/離上)之暌䷥(兑下/離上)三¶
　爻九也陳敬仲遇觀䷓(坤下/巽上)之否䷋(坤下/乾上)四爻六也¶
　南蒯遇坤䷁(坤下/坤上)之比䷇(坤下/坎上)五爻六也晉獻公遇¶
　歸妹䷵(兊下/震上)之暌䷥(兊下/離上)上爻六也此一爻變占本¶
　卦爻辭之例也二爻變則以本卦二爻變辭占仍以¶
　上爻為主傳無例二爻變則占本卦及之卦彖辭而¶
　以本卦為貞之卦為悔公子重耳筮得國遇貞屯䷂¶
<pb:KR3k0050_WYG_006-36b>¶
　(震下/坎上)悔豫䷏(坤下/震上)皆八葢初五爻得九四爻得六凡¶
　三爻變二爻二爻上爻在兩卦皆八而司空季子占¶
　之曰皆利建侯此三爻變例也又變在前十卦主貞¶
　後十卦主悔見啟蒙六十四卦變圖¶
　四爻變則以之卦二不變爻占仍以下爻為主傳無¶
　例五爻變則以之卦不變爻占穆姜往東宫遇艮之¶
　八䷳(艮下/艮上)史曰是謂艮之隨䷐(震下/兊上)葢初四五三爻¶
　得六三上爻得九凡五爻皆變惟二爻得八不變法¶
<pb:KR3k0050_WYG_006-37a>¶
　宜用隨卦六二係小子失丈夫為占而史乃妄引隨¶
　之彖辭以為對非也¶
　六爻變惟乾坤占二用餘卦占之卦彖辭蔡墨曰乾¶
　之坤曰見羣龍無首吉此其例也於是一卦可變六十¶
　四卦而四千九十六卦在其中矣引而伸之觸類而¶
　長之天下之能事畢矣¶
　　大衍總論¶
　大衍之數本之河圖其説舊矣因天地之數五十有¶
<pb:KR3k0050_WYG_006-37b>¶
　五一叚在大衍之後彼謂減五行本數為大衍亦若¶
　有所㨿也至謂卦本六畫減五行并虚一之數為六¶
　爻故止用四十有九則穿鑿附㑹失愈逺矣殊不知¶
　蓍草一本百莖可當大衍之數者二故揲蓍取五十¶
　莖為一握以衍其數所謂天生神物聖人則之者此¶
　也況參天兩地三陽二隂變化錯綜以五乘十以十¶
　乘五其數皆五是五本數之祖也聖人用蓍以大衍¶
　其五十之數何必謂其取河圖洛書中之五數而大¶
<pb:KR3k0050_WYG_006-38a>¶
　衍之哉天數五地數五五乃蓍之小衍故五十為大¶
　衍即八之為小成六十四為大成也惟其謂大衍之¶
　數皆從河洛五數而大衍之所以於河圖必去其五¶
　於洛書必増其五而後與大衍合恐聖人不如是安¶
　排布置也要之五數在天地間五行五倫五徳五方¶
　無往不然自大衍之數則為五十自河圖之數則為¶
　五十五自洛書之數則為四十五理本一致何必一¶
　一牽合而後謂之同哉或謂河圖數原在大衍後而¶
<pb:KR3k0050_WYG_006-38b>¶
　減五以合五十之數既有所據矣然而不免於疑何¶
　也葢疑者疑五十與五十五數不免有所増損以強¶
　合之故也況天數五以下原在大衍後而今則在乎¶
　大衍之前矣天一地二以下原在第十章之首而今¶
　則在乎天數五之首矣豈不以舊文錯簡故從而更¶
　易之也又安知大衍與河圖數不有所混而不必合¶
　之為一章邪後學於聖經當信以傳信疑以傳疑愚¶
　於河圖大衍之數姑存其疑以請正云¶
<pb:KR3k0050_WYG_006-39a>¶
　　大衍河圖洛書先天後天總論¶
　昔聖人幽贊神明而生蓍則河圖洛書以作大衍參¶
　天兩地而倚數觀變於隂陽發揮於剛柔用九用六¶
　立卦生爻和順道徳而理於義窮理盡性以至於命¶
　故曰昔者聖人之作易也將以順性命之理在天曰¶
　隂與陽在地曰柔與剛在人曰仁與義此性命之原¶
　也故易有天道焉有人道焉有地道焉兼三才而兩¶
　之故六易六位以成章六十四皆變為六十四也三¶
<pb:KR3k0050_WYG_006-39b>¶
　變十有八變成爻成卦八卦小成六十四卦而大成¶
　卦得先天則天地山澤雷風水火相錯順逆先天八¶
　卦六十四卦可窮也卦得後天則震巽離坤兊乾坎¶
　艮互易反對後天八卦六十四卦可窮也由先天後¶
　天始乾坤蒙終坎離既濟未濟而四千九十六卦生¶
　焉天地萬物之理盡在是也以之和順道徳而理於¶
　義以之窮理盡性則至於命矣¶
　　卜筮總論¶
<pb:KR3k0050_WYG_006-40a>¶
　先儒以易為卜筮而作未為非是但所謂卜筮者主¶
　於開物成務以前民用而非若後世之論利害也聖¶
　人以百姓迷於吉凶之故雖父兄臨之師保誨之官¶
　司治之亦不知畏也所畏者惟在鬼神且如蠻夷氐¶
　羌雖無君臣之序亦有决疑之卜或以金石或以草¶
　木國不同俗然各信其神以知來事而況於百姓乎¶
　故聖人因其明通之以卜筮使先齋戒以神明其徳¶
　徳既神明則機易發觸而後卜筮之師以言告之則¶
<pb:KR3k0050_WYG_006-40b>¶
　無不聽焉趨吉避凶安身利用此聖人所以為神道¶
　設教也後世不知易之為教欲開人心而執其象占¶
　立為㫁例則不過一卜筮推測利害之粗迹耳先師¶
　有言筮固是易龜亦是易可謂知筮龜矣外易理而¶
　説蓍龜則其言豈不贅乎春秋以後卜筮别有繇辭¶
　如陳懿氏卜妻敬仲則曰鳳凰于飛和鳴鏘鏘有媯¶
　之後將育于姜五世其昌並于正卿八世之後莫之¶
　與京晉獻公卜立&KR0784;姬則曰專之渝攘公之羭一薫¶
<pb:KR3k0050_WYG_006-41a>¶
　一蕕十年尚猶有臭卜徒父筮秦伯伐晉遇蠱則曰¶
　千乘三去三去之餘獲其雄狐史蘇筮晉伯姬嫁秦¶
　穆公遇歸妹之暌則曰為雷為火為嬴敗姬車脱其¶
　輻火焚其旂不利行師敗于崇丘歸妺暌孤冦張之弧¶
　姪其從姑六年其逋逃歸其國而棄其家明年其死¶
　于髙梁之墟如此類者甚多皆不以易理㫁也葢後¶
　人自為繇辭如漢焦貢易林京房火珠林之類耳或¶
　謂易中亦有此理不以其説為非則固後世之見也¶
<pb:KR3k0050_WYG_006-41b>¶
　夫伏羲作易有畫無辭而因象觀變辭在其中豈易¶
　外之理别有一説哉及文王繫辭正以發明伏羲之¶
　意而已周公孔子復申爻傳四聖一心亦無他意乃¶
　復别繋之辭則易外又添一説矣雖于利害時或測¶
　知然瑣碎煩難理非一貫何足以開人心哉其在洪¶
　範言卜筮于卜則曰雨霽䝉驛克于筮則曰貞悔雨¶
　霽䝉驛克者是以五氣占也貞悔者是以二體占也¶
　然其辭則皆本於易矣雖筮法僅存卜法無考必不¶
<pb:KR3k0050_WYG_006-42a>¶
　若後世于易理之外各以私見立説也不然卜筮亦¶
　小術耳何足以定天下之吉凶成天下之亹亹哉¶
　　龜長筮短之辨¶
　大禹謨舜命禹曰朕志先定詢謀僉同鬼神其俞洪¶
　範曰汝則有大疑謀及乃心謀及卿士謀及庶人謀¶
　及卜筮既謀及于心又謀及于卿士庶人志乃先定¶
　而謀又僉同則何待于卜筮哉此見聖人之心至虚¶
　無物不敢以人謀自私也若謂卜以决疑不疑何卜¶
<pb:KR3k0050_WYG_006-42b>¶
　則將有執其私見而不聽命于天者矣舜又曰龜筮¶
　協從卜不習吉是不再卜也而金縢則言乃卜三龜¶
　一習吉其所謂卜三龜者非立三人以相參考也正¶
　如洛誥有謂我卜河朔黎水我乃卜澗水東瀍水西¶
　惟洛食我又卜瀍水東亦惟洛食此豈再三之凟哉¶
　葢即一事而分條異其命辭耳在舜卜禹而得吉則¶
　不必再卜此則卜澗水東瀍水西之外又卜瀍水東¶
　以覆騐洛之吉否不嫌于相襲也故曲禮曰卜筮不¶
<pb:KR3k0050_WYG_006-43a>¶
　過三謂卜筮皆可以三為節亦豈謂必期于三哉然¶
　又曰卜筮不相襲者葢以卜人筮人各有專職故惟¶
　卜與卜襲筮與筮襲而以卜襲筮以筮襲卜則其法不¶
　相通焉若卜筮互相為占則禮之所有也禮先筮而¶
　後卜洪範亦有龜從筮從或龜從筮逆之説筮龜固¶
　並用矣但古大事決于卜故曰大事卜小事筮而左¶
　傳因謂之筮短龜長則二者並占以從龜為長耳卜¶
　筮互相推決故各立官蓍為枯株不若龜有靈性故¶
<pb:KR3k0050_WYG_006-43b>¶
　尤以龜為長而小事則止以卜可也易以蓍龜並稱¶
　其徳本無髙下蓍短龜長之説葢自俗傳而蓍龜遂¶
　分輕重豈惟以龜有血氣之靈蓍為枯槁之物哉夫¶
　蓍龜所占皆本于易但龜主于象蓍主于數象則窮¶
　于五行數則觀于二體其所推極亦係于人之精神¶
　耳聖人不生龜亦不出而龜難蓍易業亦易傳意必¶
　當時卜師之術逺而深筮師之術近而淺推測各窮¶
　其術事之小大因亦殊焉故大事卜小事筮禮家遂¶
<pb:KR3k0050_WYG_006-44a>¶
　著為兩用而不知龜筮之徳豈有二哉龜筮之法不¶
　知起于何時觀舜言龜筮協從則唐虞之前二法已¶
　皆有之或謂伏羲始造龜卜神農始以蓍筮亦臆説¶
　耳觀大傳聖人探賾索隠鈎深致逺莫大乎蓍龜之¶
　説則卜筮已備於伏羲之世矣¶
　¶
　¶
　¶
<pb:KR3k0050_WYG_006-44b>¶
　¶
　¶
　¶
　¶
　¶
　¶
　¶
　圖書編卷六¶
