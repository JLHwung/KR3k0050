# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.980122
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷五十四
<pb:KR3k0050_WYG_054-1a>¶
欽定四庫全書¶
　圖書編卷五十四¶
　　　　　　　　　　　　　明　章潢　撰¶
　　泉河總叙¶
　我國家臣一海㝢都燕冀以制六合凡萬方小大羣¶
　工不問海内外可以浮航而至者罔不時獻方土百¶
　物以效順又歲漕東南粟四百萬餘石輸京師以充¶
　積貯咸由于㑹通一河㑹通界南北之中處其上游¶
<pb:KR3k0050_WYG_054-1b>¶
　視諸漕渠為最重漕渠若江淮衛白之水源遠而流¶
　長故無事于泉惟㑹通受汶泗沂而成近泉之委潤¶
　者不計焉是故泉㳙㳙甚㣲合十餘為沂數十餘為¶
　泗百十餘為汶汶故入海遏至南旺而中分之其北¶
　流者逕㑹衛白其南流者合沂泗以會江淮故東郡¶
　諸泉又㑹通之命脉也然則分水之于漕渠詎不謂¶
　尤重歟嗟夫漕海有風波之患漕江及河有陸輓之¶
　勞其視會通奚啻什伯也殆天隆景運河伯效靈開¶
<pb:KR3k0050_WYG_054-2a>¶
　此億萬禩無疆之利以致萬國賓貢千艘順達繩繩¶
　而繼而無没輓之虞所謂萬古永賴者非耶¶
<pb:KR3k0050_WYG_054-3a>¶
¶
<pb:KR3k0050_WYG_054-4a>¶
　　濟青兖三府諸泉總考¶
　山東凢發地皆泉其為漕河之利者不過三府十八¶
　州縣二百四十四泉也大𣲖有五三汶爭趨勢如飛¶
　㵼出萊蕪新泰泰安肥城東平平隂汶上䝉隂之西¶
　寧陽之北經南旺以南北其流者曰分水𣲖闗係最¶
　重者也故首志之泗沂西下夾魯而南出泗水曲阜¶
　滋陽寧陽㑹汶與洸(係堽城所/分汶水)以入元人所謂㑹源¶
　閘者曰天井𣲖闗係亦重故次之鄒縣濟寧魚臺嶧¶
<pb:KR3k0050_WYG_054-4b>¶
　縣之西曲阜之北諸泉通乎塂里黄良而下各入漕¶
　渠其濟魯橋一也則曰魯橋𣲖故又次之鄒滕嶧魚¶
　之流及昭陽湖分入沙河八泉入上沽頭統與沙河¶
　相近者也則曰沙河𣲖故又在其次沂水䝉隂及嶧¶
　縣許池泉㑹沂汶二河而下徑入古邳與黄河入淮¶
　曰邳州𣲖若黄河經徐吕而下則可以無若不經則¶
　可以有畧在所緩故以是終焉𢎞治十四年廵撫山¶
　東都御史徐所以將䝉沂二縣夫役暫行革之其闗¶
<pb:KR3k0050_WYG_054-5a>¶
　係雖有重輕其實皆能利澤萬世者也故各疏其所¶
　出及其𣲖所由來以備參考云若夫因時之變遷酌¶
　勢之緩急而施疏濬之功則又在司泉務者加之意¶
　焉¶
　一分水𣲖凡二州七縣共一百零三泉(舊泉八十一/新泉二十二)¶
　(新渠溝六/新河四)¶
　一天井𣲖凡四縣共七十七泉(舊泉六十一/新泉十六)¶
　一魯橋𣲖(大𣲖一/小𣲖五)凡一州三縣共二十四泉(舊泉十/五新泉)¶
<pb:KR3k0050_WYG_054-5b>¶
　(九/)¶
　一沙河𣲖(其𣲖/有四)凡三縣共二十六泉(舊泉二十/新泉六)¶
　一邳州𣲖(其𣲖/有三)凡三縣共十四泉¶
<pb:KR3k0050_WYG_054-6a>¶
¶
<pb:KR3k0050_WYG_054-7a>¶
　泉志所載泉百九十有一今増至二百四十上虞張¶
　公本所定圖次倣禹治水之意自流徂源新安王仲¶
　錫因之編為舊志竊以為自下流始者治河之法也¶
　至于濬泉不必盡然惟視闗係以為緩急况禹之導¶
　淮渭不自源及流乎今既分為五𣲖所係有重輕其¶
　次序自明故先新泰次萊蕪次泰安次肥城次平隂¶
　次東平次汶上而後及寧陽者為其有天井𣲖也次¶
　泗水次曲阜次滋陽次鄒次濟寧次魚臺次滕而後¶
<pb:KR3k0050_WYG_054-7b>¶
　及于嶧者為其有邳州𣲖也邳州𣲖雖在所裁亦當¶
　存之以俟將來故以䝉隂沂水終焉非敢以臆見紊¶
　之也¶
　泉源以陶泰徂徠諸山為主以其能出雲為風雨也¶
　若雨澤及時則可以不勞人力各處山河自足以供¶
　之而有餘若雨澤愆期則泉水亦各細㣲雖疏濬百¶
　方運河亦未免於涸也然則泉源固以南旺分水為¶
　𦂳要而陶泰徂徠諸山又南旺之根本也¶
<pb:KR3k0050_WYG_054-8a>¶
　地高平則水疾泄故為堨以蓄之水積則立機引繩¶
　以輓其舟謂之壩地下迤則水疾涸故防以節之水¶
　溢則縋起懸版以通其舟謂之牐皆置官以司啟閉¶
　而聽其訟獄焉潦則命積土壤具畚鍤以備奔軼衝¶
　射涸則發徒以導閼塞崩潰而察其用命不用命以¶
　賞罰之¶
<pb:KR3k0050_WYG_054-9a>¶
¶
<pb:KR3k0050_WYG_054-10a>¶
　　南旺考¶
　南旺古大野旣瀦之地舊以湖名方漕河未開直澤¶
　藪沮洳之區耳今堨汶至此界以長堤漕渠貫其中¶
　南北分流實上流之要㑹也守臣請以司泉者兼蒞¶
　焉可謂知所重矣當春夏之交雨澤愆期水利亦㣲¶
　茍啟閉或非其時勢如建瓴遂難停蓄霖潦暴至輙¶
　漲溢衝潰劉元常明減水諸閘盡啟猶不足以殺其¶
　勢至决坎河王堂諸口雖由開河以下復歸漕河徃¶
<pb:KR3k0050_WYG_054-10b>¶
　徃淹没民田水退又調本縣撈沙淺及附近泉壩各¶
　夫役以築塞之議者欲于黒馬溝迤西脩石為隄立¶
　減水石閘於故决諸口可歲省土築之費然工程浩¶
　大未易輕舉又恐閘設而水不由淺徃者曽立石閘¶
　一見存亦徒勞耳然亦不可拘也司其務者尚因其¶
　勢而利導之哉¶
　　南旺總論¶
　南旺湖者古大野澤而古今貢道之要會也按禹貢¶
<pb:KR3k0050_WYG_054-11a>¶
　徐州大野既瀦東原底平周禮職方兖州其藪澤曰¶
　大野地志謂大野在鉅野縣北而何承天云鉅野廣¶
　大南道洙泗北連清濟則其地與其所鍾可知矣或¶
　又云鄆州中都西南有大野陂鄆州今東平州即古¶
　東原而中都則汶上縣也去古既遠陵谷變遷求古¶
　大野未知孰是顧今南旺湖實在汶上西南㑹通漕¶
　河縱貫其中湖界為二東湖廣衍倍於西湖北接馬¶
　踏武莊陂湖以及安山南接馬塲陂湖以及昭陽諸¶
<pb:KR3k0050_WYG_054-11b>¶
　湖相屬綿亘數百里而徐兖東平汶上鉅野諸郡邑¶
　又悉環列于左右與古經誌合是南旺湖即古大野¶
　無疑也禹治水時大野既鍾洙泗濟水而成而泗通¶
　于淮濟通于汶淮通于沂汶通于洸而泗之上源又¶
　自大野而通于濟則是大江以北中原諸水縱横交¶
　織皆于大野相聯而當時入貢之路若青之浮汶兖¶
　之浮濟徐與揚之浮于淮泗亦皆于大野相關是大野¶
　在古已為貢道之要會處矣後世建都不同輸將之¶
<pb:KR3k0050_WYG_054-12a>¶
　途亦異惟我成祖文皇帝定鼎燕師控制上游與堯¶
　舜禹所都同在冀州方域之内故其經理貢賦道路¶
　亦與禹迹大畧相同濟寧之境南迄于江中間雖有¶
　二洪五湖之險河淮湍激之虞然所循者猶淮泗之¶
　故道也至如漳衛合流直趨天津則與達河以達帝¶
　都者亦殊途而同歸矣惟是濟寧抵于臨清上下三¶
　數百里地勢髙仰舟楫不通㑹通河雖創自前元未¶
　底於成也國初黃河決於原武漫過安山而㑹通河¶
<pb:KR3k0050_WYG_054-12b>¶
　遂以湮廢至永樂始以飛輓艱虞爰命宋司空禮發¶
　丁夫十餘萬疏鑿會通以濟漕運顧瞻南旺適當其¶
　衝宋公乃用老人白英之言導汶自戴村西南流合¶
　洸與濟伏所發徂徠諸泉之水瀦于南旺注于㑹通¶
　南旺分流上下交灌而又建閘設壩蓄洩以時遂使¶
　三千年已廢之大野復為聖世利渉之用葢亘古今¶
　而再見者也向非南旺則㑹通難開亦枯瀆耳烏能¶
　轉萬里之舳艫來四海之朝獻以供億萬年之國計¶
<pb:KR3k0050_WYG_054-13a>¶
　也哉是南旺湖誠又今日之要㑹也南旺既瀦㑹通¶
　其道自時厥後海運陸輸一切報罷嵗漕東南粟四¶
　百萬石直抵京師若行堂奥然上下咸利者且百餘¶
　年矣物盛致蠱積習生常邇年以來河沙壅而吏職¶
　曠於是有湮塞之患水土平而利孔開於是有冐耕¶
　之患私藝成而官防碍於是有盗决之患三患生而¶
　湖漸廢湖廢而運道遂失其常此所以不能不軫聖¶
　明宵旰之憂也廼者廷議因漕船阻滯請遣大臣如¶
<pb:KR3k0050_WYG_054-13b>¶
　宋公者徃任其事於是按圖牒以正疆界昭憲典以¶
　懾豪强飾官聫以慎法守而又躬履地形指授方畧¶
　先濬諸泉以開湖源繼疏四湖以為水櫃又以南旺¶
　地當要㑹用力尤多西湖環築堤岸以丈計凡萬五¶
　千六百有竒隨堤既開大渠與堤共長而湖内縱橫¶
　復穿小渠二十餘道使相聫絡引水入漕東湖迤東¶
　地勢漸髙無需防遏止于官民界分植栁豎石以防¶
　侵冐而南至長溝小河口蘇魯橋北至田家樓受水¶
<pb:KR3k0050_WYG_054-14a>¶
　之處則亦堤而築之視西湖工又倍焉凡所新造為¶
　閘者三在李大口𢎞仁橋為壩者二在馮家口王岩¶
　口為河者九百丈在李村王堂二口皆蓄洩要害處¶
　也至於闗䦨全湖申縮漕道有若南北端二閘東西¶
　岸十七斗門則皆因舊而益濬之以司啟閉焉¶
　　泉河總論¶
　山東志曰禹貢冀州夾右碣石入於河兖州浮於濟¶
　漯達於河青州浮於汶達於濟徐州浮於淮泗達於¶
<pb:KR3k0050_WYG_054-14b>¶
　河山東漕運其昉於茲乎秦欲攻匈奴使天下飛芻¶
　輓粟起于黄腄琅琊負海之郡轉輸北河漢髙祖運¶
　山東之粟以給中都歲不過數萬石至武帝通西南¶
　夷滅朝鮮擊匈奴城朔方轉漕甚遠而山東咸被其¶
　勞矣宋初都汴京東之粟歴曹濟及入五丈渠至京¶
　師真宗時東京及廣濟河由定陶至徐州入清河歴¶
　吕梁灘磧之險至理宗時於堽城作斗門以遏汶流¶
　益泗漕以餉邊衆而漕渠開矣元初開濟州泗河至¶
<pb:KR3k0050_WYG_054-15a>¶
　新開河由大清利津諸河入海既而海口沙壅復從¶
　東阿陸輓至臨清入御河又開膠萊新河以通海道¶
　勞費不貲少有成效巴延始創海運與濟州河並行¶
　未幾又用韓重暉等言自安民山開河北抵臨清引¶
　汶絶濟直屬漳衛名㑹通河夫汶水東北入海以智¶
　力導引使南接淮泗北通白衛實自元人始然河渠¶
　淺澁舟不負重歲運不過數十萬石終元之世海運¶
　不能廢也國朝初給餉遼卒海運如故永樂徙都于¶
<pb:KR3k0050_WYG_054-15b>¶
　北亦嘗行之後尚書宋禮等復浚會通河於是漕利¶
　通而海運罷膠萊故道亦遂湮廢而河漕誠利矣然¶
　泉源壅塞有疏濬之勞偃壩蓄洩有供役之繁徐吕¶
　洪流之泛濫淮揚襟喉之扼塞意外之患有不可不¶
　防者海運其可不講耶是故漕河者萬世之通利也¶
　海運者備不虞之變也膠萊故道者翼海道以成功¶
　也皆不可廢也¶
　　各處當治河渠總叙¶
<pb:KR3k0050_WYG_054-16a>¶
　黄河本不必治而不得不治者為漕運所必資也惟¶
　其為漕運所必資則其所當治者又豈獨黄河為然¶
　哉水利自古重之故我朝于凡陂池川瀆閘壩橋梁¶
　之事具載諸司職掌大明㑹典永樂遷都後尤重漕¶
　運故河道洪泉等項有闗漕事者事例甚詳今具列¶
　于後而諸處水道亦類附焉¶
　(盧溝/河)出山北代州泛溢輙壞民田廬宣徳𢎞治間嘗¶
　命官修治¶
<pb:KR3k0050_WYG_054-16b>¶
　(滹沱/河)出真定府西山天順𢎞治間每命官修築¶
　(大通/河)在京城東自元置閘蓄水通舟以免漕運陸輓¶
　之勞永樂間諸閘多存成化間浚以通漕亦頼以濟¶
　(白/河)在通州源出湖地經宻雲合大通榆渾諸河至直¶
　沽入海决則修築淺處設舖置夫挑浚¶
　(薊州/河)薊州軍餉國初海運𢎞治初發軍夫萬人鑿河¶
　四十里以免海險每三年一浚¶
　(衛/河)元名御河出河南輝縣下臨清至直沽入海今為¶
<pb:KR3k0050_WYG_054-17a>¶
　運河¶
　(㑹通/河)無源元自安民山開通河北至臨清引汶絶濟¶
　屬于衛賜名㑹通¶
　(沁/河)出山西沁源縣由大行山麓至河南原武縣黒洋¶
　山與濟源合流至徐吕二洪景泰間於黒洋山北黄¶
　河缺口開河以接舊道¶
　(汶/河)出山東萊蕪縣原山南從濟水西北入海元築壩¶
　遏之南流至今合沂泗入淮永樂間復壩于東平州¶
<pb:KR3k0050_WYG_054-17b>¶
　戴村汶盡入漕(至分水龍王廟四/分南流六分北流)南有洸河亦入漕¶
　(南旺/湖)詳前¶
　(昭陽/湖)北屬山東滕縣南屬沛縣周圍八十餘里納諸¶
　縣水湖口置石閘放水入薛河由金溝口以達運河¶
　(徐州/洪)在徐州為運河要害亂石峭利成化間命官鑿¶
　石又甃石路置石壩遇損壞修築¶
　(吕梁/洪)在徐州東南有上下二洪亦運河要害成化間¶
　甃石堤築石壩復于壩西築堤洪東甃石路遇壞修¶
<pb:KR3k0050_WYG_054-18a>¶
　築¶
　(管家/湖)在淮安府城西門外舊有隄永樂間於湖内築¶
　長堤以便運舟隨時修築¶
　(寳應/諸湖)自寳應至槐樓南諸湖相接西抵泗州旰𣅿界¶
　皆運河所經湖東堤長三十餘里洪武磚修髙家潭¶
　等處成化造石堤漸長二十餘里其南髙郵邵伯諸¶
　湖皆石堤遇壞修築¶
　(康濟/河)髙郵湖運河所經舊堤三十餘里舟行湖中被¶
<pb:KR3k0050_WYG_054-18b>¶
　風觸堤徃徃破壞𢎞治間于湖東開一河以避險名¶
　康濟河南北各置閘以時啟閉又用磚修築東岸¶
　(浙西/諸水)太湖受六府諸水注江入海每壅塞則長洲吳¶
　江常熟諸縣多被渰没永樂𢎞治間每命發民夫導¶
　之¶
　(山東/諸泉)詳前¶
　　沂水考¶
　鄭康成云沂水出沂山水經云出葢縣艾山道元則¶
<pb:KR3k0050_WYG_054-19a>¶
　曰沂有二源一出祚泉山一出魚窮山余按今䝉隂¶
　縣東北地名南河川小阜之下有曰狗泉此沂源也¶
　東南逕馬頭固山有泉東流與之合北望沂山五十¶
　里殊無别源據周禮沂山因其水得名康成又齊之¶
　大儒不應有誤疑沂山水源古流今竭耳沂水過馬¶
　頭固南流逕葢縣故城又南至沂水縣城西又南至¶
　河陽村桑泉水西來入焉道元云桑泉水出五女山¶
　南流納堂阜水即今䝉隂東北憚阜大水二河也又¶
<pb:KR3k0050_WYG_054-19b>¶
　南合䝉隂水通名為汶河東注沂沂水又南逕諸葛¶
　城又南逕王祥墓孝感水入焉其水出墓西戚溝湖¶
　剖氷躍鯉之地又南至沂州之城東小沂水西來入¶
　焉小沂出䝉山西東過費縣神山納祊水祊出縣南¶
　闗陽川至沂州西分為洓水洓自州城西小沂自城¶
　北俱入沂宋慶厯間沂州修城碑云大小二沂環流¶
　外轉而小沂尤湍悍西北平日波如簞紋清淺可愛¶
　及山雨水至如百萬陣馬摩壘而來謂此水也沂水¶
<pb:KR3k0050_WYG_054-20a>¶
　又南分流入三十六宂湖東通沭水又南逕古郯城¶
　又南至下邳入泗下邳古城在今邳州南道元云沂¶
　水至下邳分為二一自城北趨南入泗一自城之東¶
　南入泗東沂水上有橋徐泗間呼為圯子房遇黄石¶
　公進履處今入泗者西沂耳¶
　　泗水考¶
　源發陪尾山四泉並發循泗水縣北入里始合為一¶
　西經曲阜縣貫府城下至濟寧分流南北南流入徐¶
<pb:KR3k0050_WYG_054-20b>¶
　州境北流入㑹通河¶
　　汶水考¶
　水經出朱虚縣小泰山今沂山絶頂穆妃陵側有瀑¶
　布泉懸百丈崖而下即汶水也東流循鳯凰嶺折而¶
　北經大峴山隂峴水入焉又北逕蔣峪口有水出谷¶
　中西來入焉又北逕龜山隂乃折而東逕柴阜又東¶
　北逕安丘南阜山又東北逕安丘城西又東北入于¶
　濰顔監曰前言汶水出萊蕪入濟今此又出朱虗入¶
<pb:KR3k0050_WYG_054-21a>¶
　濰將桑欽所說有異或者有二汶乎余按入濟之汶¶
　見禹貢論語之汶上書傳謂之北汶即今大清河入¶
　濰之汶見漢書入沂之汶見水經齊有三汶清河為¶
　大(述征記泰山郡水皆名汶有北汶嬴汶/柴汶牟汶皆源别流同又在三汶之外)¶
　　徐沛并二洪漕河總論¶
　按漕河經流徐沛之境凡二百里有竒(自沙河至謝/溝一百六里)¶
　(為沛縣境自謝溝至雙溝一百/三十五里為本州境詳見山川)其支流入漕在沛境¶
　者三曰泡河(上通賈魯新開黄河流經單縣至/本縣飛雲閘橋入漕河盈涸不常)曰薛¶
<pb:KR3k0050_WYG_054-21b>¶
　河(自滕縣東髙薛二山之間來西南流二百里/會南沙河玉華等泉由金溝口閘入漕河)曰雞¶
　鳴臺東小河(在縣治東北五十五里源出滕縣三里/橋泉併七里溝泉西南流百餘里至雞)¶
　(鳴臺東入漕河初二泉之水漫流為澤正統六年漕/運參將湯節始開渠引入漕河置閘于河口以積水)¶
　(既以濟漕又變沮/洳為良田云)在州境者四曰留城小河(源出山/東滕縣)¶
　(黄溝泉及徽山三家灣等泉西流/八十里至留城鎮北東岸入漕河)曰境山溝(源出東/北馬跑)¶
　(等泉西南流三十里至/境山鎮北東岸入漕河)曰留溝湖(在州城北五十五/里自沛縣泡河上)¶
　(河分來至許家淺/北西岸入漕河)曰烏觜溝(源出城北八十里屯東/冷泉來西流三十里至)¶
　(秦梁洪/入漕河)至州城北則受汴水合流據二洪險阻而黄¶
<pb:KR3k0050_WYG_054-22a>¶
　河决嚙所必歸焉夫㑹通河上受汶泗洸沂諸水搜¶
　取山澤諸泉以為漕綱之助又有安山南旺昭陽諸¶
　湖瀦蓄謂之水櫃先朝尚書宋禮奉命經畫當時漕¶
　河初不藉黄河之水元人所謂漕以汶而不以河者¶
　此也至正統以來河勢播遷倐無定所其支派大槩¶
　有六其一自汴梁東北經蘭陽儀封曹鄆至陽榖縣¶
　入漕其一至漕州由雙河口分流至魚臺縣塌塲口¶
　入漕其一至儀封縣東經歸徳府至徐州入漕其一¶
<pb:KR3k0050_WYG_054-22b>¶
　至歸徳府東南經虹縣宿州睢寧至宿遷縣入漕其¶
　一自汴梁東南經陳留通許亳縣至懷遠縣入淮其¶
　一自汴梁城西南經營澤中牟尉氏陳潁至壽州入¶
　漕自河入于漕水勢浸滛諸閘沉于深淵二洪泯其¶
　險隘泉政日弛湖防盡廢至于二洪而下衝决歲深¶
　厓岸寛廣一遇旱乾則汶泗諸流渙散靡濟必頼黄¶
　河之水而後漕運流通如嘉靖庚子諸閘泉㣲二洪¶
　水涸至厪宵旰命重臣是可鍳已然河所趨泥沙相¶
<pb:KR3k0050_WYG_054-23a>¶
　半若决入陽榖魚臺豐沛則漕渠淤塞經曲睢宿則¶
　二洪反髙全入渦淮則陵寢所繫尤難輕議全歸汴¶
　水則徐民昏墊又所不堪如嘉靖丁未衝决曹縣及¶
　武城金鄉魚臺溢于徐沛蕭碭亦可鑒已要之徐沛¶
　而上非泉湖之備不能通徐吕而下非黄河之來不¶
　能濟惟在疏濬得宜隄防不失俾源泉沛注勺水不¶
　遺以為閘河之助於汴河故道如野雞岡孫繼口黃¶
　陵岡等處各加濬治使黃河正流南趨鳯陽以入淮¶
<pb:KR3k0050_WYG_054-23b>¶
　海其支流從汴入泗達于二洪以濟運道既非上出¶
　豐沛魚臺以淤漕閘又不全入渦淮以干陵寢而徐¶
　民墊溺用是少瘳則誠國家之慶生民之福也¶
　(附鹿園萬表論曰黄河自野雞岡而下分為二股其/自東南渦河而行者則為河身其自孫繼口出徐州)¶
　(小浮橋者則為支流然皆併合於淮以入海是故河/流入海舍淮無他道也比歲庚子二洪水涸漕舟併)¶
　(阻議者謂為黄河改流予則曰非也夫河流遷改宜/必有漫溢之處計今水道只渦河孫繼口耳今孫繼)¶
　(口之出徐州者既淤是當泛溢於東南之渦河何渦/河之水亦㣲至可截以壩㫁可識矣葢自清以至徐)¶
　(沛地勢隆擁節髙一節如徃年黄河盛溢之時則上/漫濟寧其魯橋諸閘皆為渰没而淮水亦幾浸城後)¶
<pb:KR3k0050_WYG_054-24a>¶
　(水勢少降則自魚臺以出穀亭再降而由飛雲橋以/出沛縣而准水以次漸少又降而出徐州小浮橋則)¶
　(淮水亦漸平矣近年黄河之水日㣲故小浮橋之水/淤塞豈特小浮橋之水淤塞宿遷桃源二小河亦塞)¶
　(今淮安河口合流入海之處可以褰裳而渉也此徐/水之通塞實本黄河之嬴縮非闗於河之改流也又)¶
　(曰漕河原不用黄河之水惟用洸汶沂泗諸泉溝湖/之水足以濟之渡淮而西皆是清水故名清河正統)¶
　(十三年黄河决滎陽至陽榖入漕河潰灣以達於海/景泰四年都御史徐有貞塞治之乃分流自蘭陽東)¶
　(束至徐入漕河以疏殺之而黄河始合于漕然黄流/尚㣲至正徳六年水勢方盛行浸漫而衝洗之矣先)¶
　(是黄河未衝之時清河河道皆狹水故易充然亦有/淺故沿河俱設淺舖每年轉運固無滯也後黄河水)¶
　(大來而淺舖俱没而不用矣今觀二洪之舊堤路宛/正是先年河道但二洪一向黄水浸漫年乆一且水)¶
<pb:KR3k0050_WYG_054-24b>¶
　(落石出而清河一帶淺涸人心乍見不能無異其實/則故河也葢自淮達濟由會通以至衛河一路隄防)¶
　(只恐黄河之水衝入為漕河之害今徐洪以下一向/反用黄河之水而忘其故及水不來則用工挑濬以)¶
　(引之日望其來而不可得此即所謂以病為藥也如/酒本傷人之物而躭酒者一向沉溺於酒反以酒為)¶
　(生一不飲酒即欲死矣/此非今日漕河之喻乎)¶
<pb:KR3k0050_WYG_054-25a>¶
¶
<pb:KR3k0050_WYG_054-26a>¶
　　濟水考¶
　導沇水東流為濟入于河溢為滎東出于陶丘北又¶
　東至于菏又東北㑹于汶又北東入于海¶
　沇水出山西澤州陽城縣王屋山既見而㐲東出於¶
　懷慶府濟源縣二源東源周圍七百歩其深不測西¶
　源周圍六百八十五歩其深一丈合流至温縣是為¶
　濟水自縣西南虢公臺入于河濳行絶河復出於河¶
　之南溢而為滎河南開封府滎澤縣地也既見而㐲¶
<pb:KR3k0050_WYG_054-26b>¶
　歴鄭州中牟祥符陳留杞縣睢州歸徳至山東兖州¶
　府定陶縣出於陶丘北又東至山東兖州府曹州過¶
　菏澤又東北至本府東平州夀張縣安民亭合汶水¶
　又東北至青州府博興縣入海東北者由東而北也¶
　北東者由北而東也¶
　汶水出山東濟南府泰安州萊蕪縣原山之南流至¶
　本府滋陽經寧陽平隂汶上西至東平州壽張縣安¶
　民亭注濟河今濟涸仍順濟故道折而東北經東阿¶
<pb:KR3k0050_WYG_054-27a>¶
　入濟南從濟故道入海¶
　王屋山有三處據蔡傳在山西平陽府垣曲縣今一¶
　見山西陽城縣一見河南濟源縣實一山也綿亘數¶
　縣然沇水正發源處則在濟源西八十里¶
　　濟漯辯¶
　孟子云瀹濟漯而注於海葢濟水出於泰岳諸山至¶
　王屋山始大在沇地初名沇水自沇入河至於濟隂¶
　之地故名濟水漯即濟水泛溢湍漯無涯因名曰漯¶
<pb:KR3k0050_WYG_054-27b>¶
　非濟自濟而漯自漯也二水至東北與汶合流而入¶
　于海或曰漯水在章丘縣北七里¶
　　濟河源流(附/)¶
　禹貢濟河惟兖州又導沇水東流為濟入于河溢為¶
　滎東出于陶丘北又東至于菏又東北會于汶又北¶
　東入于海周官兖州其川河濟是已水經注及山海¶
　經云濟水出河東垣縣王屋山初名沇水東出温縣¶
　西北始名濟水又東南流當鞏縣之北而南入河與¶
<pb:KR3k0050_WYG_054-28a>¶
　河並流過成臯溢出為滎水東流過陽武及封丘縣¶
　北又東過臨朐縣南至定陶縣南又東北流與菏水¶
　會東至乘氏縣西分而為二其一東北入鉅野澤過¶
　壽張西與汶水合又北過榖城縣西又東北過盧縣¶
　北經齊郡東萊郡而入海也唐李賢謂濟自鄭以東¶
　貫滑曹鄆濟青以入于海宋樂史謂東平濟南淄川¶
　北海界中有水流入海謂之清河今按濟水在漢時¶
　㐲流不見惟汶水自泰安州出者由故道東北流入¶
<pb:KR3k0050_WYG_054-28b>¶
　海自元人引汶水入洸為運河國朝因之凡汶水入¶
　海處皆築堰壩以遏其流而入海之道遂多湮塞今¶
　所謂大清河者乃汶水出洸河者復從張秋分流而¶
　入㑹齊東南諸山泉溝澤北經長清齊河至厯城㑹¶
　濼水經濟陽齊東武定青城濱州蒲臺利津諸州縣¶
　界入海實濟河之故道也所謂小清河者即濼水發¶
　源濟南趵突諸泉流至城北大明湖出而合之由華¶
　不注山下東流㑹巨合水又東經章丘㑹淯河又㑹¶
<pb:KR3k0050_WYG_054-29a>¶
　漯河三水合流經鄒平長山新城又㑹孝婦河又東¶
　經髙苑入博興樂安界合於烏河又北至馬車瀆入¶
　海或云古樂水自華不注山東北入為大清河自偽¶
　齊劉豫導之東行始為小清河云又按酈道元謂濟¶
　水在王莽時枯竭鄭樵通志亦曰濟水多涸竭自今¶
　觀之濟水勁疾能穴地伏流隱見無常乃其本性非¶
　真涸竭也濟水既伏流地中則發地皆泉又不特歴¶
　下諸邑為然是故一見為濟源再見為滎水三見為¶
<pb:KR3k0050_WYG_054-29b>¶
　山東諸泉水而溢為大小清河其實皆濟水也又何¶
　嘗見其枯竭耶淮南子曰濟水通和宜麥周官曰鸜¶
　鵒不踰濟風俗通曰濟齊也齊其度量劉向說苑稱¶
　濟能蕩滌垢濁通百川于海蕩出雲雨則濟水之徳¶
　又古今所並稱¶
　　濟源¶
　山海經曰王屋之山㶌水出焉而地理志亦曰王屋¶
　山沇水所出㶌沇聲相近葢一水也沇水即濟水故¶
<pb:KR3k0050_WYG_054-30a>¶
　禹貢曰導沇水東流為濟入于河溢為滎東出于陶¶
　丘北又東至于菏又東北會于汶入于海夫濟之為¶
　水瑩潔如玉性下勁疾貫大河而不濁故釋名曰濟¶
　源也言源出河北濟河而南也余曩閱桑欽水經酈¶
　道元為之注凡異常事無不具載而獨於濟水下無¶
　所稱乃知世謂靈異者皆譌謬也¶
<pb:KR3k0050_WYG_054-31a>¶
¶
<pb:KR3k0050_WYG_054-32a>¶
　　渭水考¶
　導渭自鳥鼠同穴東會于灃又東會于涇又東過漆¶
　沮入于河¶
　渭水出渭源南谷山禹只自本縣鳥鼠山導之東至¶
　咸陽縣會于灃又東至髙陵縣㑹于涇又東至朝邑¶
　縣過漆沮至司空縣入河¶
　涇水出涇陽縣岍頭山涇陽縣今陜西平涼府平涼¶
　縣岍頭山即笄頭山也陽陵縣今西安府髙陵縣也¶
<pb:KR3k0050_WYG_054-32b>¶
　涇水出岍頭山經本府涇州歴西安府醴泉縣邠州¶
　又東至髙陵入渭¶
　汭水出扶風汧縣弦蒲藪汧縣即今鳯翔府隴州弦¶
　蒲藪在州四十里蔡傳不言入涇之地汭水弦蒲藪¶
　出經平涼府崇信縣華亭縣至涇州入涇¶
　渭水出隴西郡首陽縣首陽縣即今臨洮府渭源縣¶
　南谷山去鳥䑕山五里司空縣即今西安府華隂縣¶
　也渭水自南谷山出經鞏昌府通渭縣隴西縣歴鳯¶
<pb:KR3k0050_WYG_054-33a>¶
　翔府寳雞扶風岐山入西安府盩至興平咸陽臨潼¶
　渭南南華州至華隂縣入河¶
　灃水出終南山東至咸陽縣入渭¶
<pb:KR3k0050_WYG_054-34a>¶
¶
<pb:KR3k0050_WYG_054-35a>¶
　　洛水考¶
　導洛自熊耳東北㑹于澗瀍又東會于伊又東北入¶
　于河按洛水出冢嶺山禹只自熊耳導之耳至新安¶
　縣會于澗至偃師縣會于瀍至洛陽縣㑹于伊至鞏¶
　縣入河洛水出慶陽府環縣即古洛源縣也經延安¶
　府甘泉縣即古雕隂縣也經鄜州宜君縣子午嶺至¶
　中部縣入西安府界經耀州及同官縣至富平縣合¶
　沮水歴蒲城同州至朝邑縣東南入渭沿河三府之¶
<pb:KR3k0050_WYG_054-35b>¶
　人至今皆呼為洛河潦沮之名亦不知也古今郡縣¶
　慶陽有洛源縣延安有洛川縣及三川洛其一也朝¶
　邑有洛苑鄉水經言延安形勝云洛水之交漢志亦¶
　云雍州其浸渭洛註云洛水經北條荆山而東南入¶
　渭此尤為明證漢志又曰洛都㐮洛皆延安近洛之¶
　地略無一字及漆者獨漢上郡志有曰漆垣又不知¶
　何所指顔師古曰洛水即漆沮也此後世指洛為漆¶
　沮之由豈洛亦名漆歟作記者不知鳯鞏自有漆沮¶
<pb:KR3k0050_WYG_054-36a>¶
　二水以二漆為一水而莫究其源但云自同官縣界¶
　來不知自同官來者洛也一統志遂言同官之漆出¶
　自鳯翔不知漆水為涇汭所間其能飛度涇汭來同¶
　官耶秦士徃徃疑此故詳考而著之焉伊水經偃師¶
　入洛瀍水經榖城入洛澗水經新安入洛¶
<pb:KR3k0050_WYG_054-37a>¶
¶
<pb:KR3k0050_WYG_054-38a>¶
　　淮水考¶
　導淮自桐栢東㑹于泗沂東入于海¶
　淮水出河南南陽府唐縣泌陽及湖廣徳安府隨州¶
　襄陽府棗陽縣西界胎簪山禹只自唐縣桐栢山導¶
　之桐栢去胎簪不遠沂水至邳州㑹泗同至南直𨽻¶
　淮安府清河縣入淮自桐栢東㑹于泗沂至本府海¶
　州入海¶
　按徐之水有泗有汶有汴有漷而獨以淮言者職方¶
<pb:KR3k0050_WYG_054-38b>¶
　氏青州其川淮泗其浸沂沭周無徐州兼之於青周¶
　之青即禹之徐則徐之川莫大於淮¶
　胎簪山極大廣深秀綿亘河南南陽府唐縣泌陽湖¶
　廣徳安府隨州襄陽府棗陽縣四州縣之界有卧龍¶
　山石女山蓮花峯銅山皆其山也而淮正出於泌陽¶
　之銅山下謂淮源出桐栢山者非也¶
　　黃河由淮入海¶
　按鄭曉曰洪武二十四年河决黒羊山東經汴城北¶
<pb:KR3k0050_WYG_054-39a>¶
　五里又南至項城入淮而故道遂淤正統十三年决¶
　張秋沙灣東流入海又决滎澤東經汴城歴睢陽自¶
　亳入淮景泰七年始塞沙灣而張秋運道復完自後¶
　河勢南趨而汴城之新河又淤𢎞治二年以後漸徙¶
　而北又决金龍口等處直趨張秋横衝㑹通河奔流¶
　入海而汴城南之新河又淤命副都御史劉大夏治¶
　之施功未竟伏流潰溢人皆言黃陵岡塞口不合張¶
　秋護堤復壞河不可治運道不可復且有為海運之¶
<pb:KR3k0050_WYG_054-39b>¶
　說者葢滎澤孫家渡口舊河東經朱仙鎮下至項城¶
　南猶有河流淤淺近二百餘里若多役夫力疏濬深¶
　廣使由泗入淮可殺上流之勢黃陵岡賈魯舊河南¶
　經曹縣梁進口下通歸徳丁家道口足以分殺水勢¶
　然梁進口以南滔滔無阻以北淤澱將平計其功力¶
　僅八十里若多役夫力疏濬深廣使由徐入淮可殺¶
　下流之勢水勢既殺則决口可塞運道可完矣但既¶
　疏之後不能保其不復淤既塞之後不能保其不復¶
<pb:KR3k0050_WYG_054-40a>¶
　决耳是時劉大夏能虛懷博訪推心任下五旬而事¶
　竣¶
　　江通於淮¶
　江與淮不通越揚州髙郵僅四百里許吳夫差與晉¶
　會黄池鑿溝以運輜重隋人廣之築堤壅水於兩頭¶
　自江拽船而上復拽船而下于淮於是江淮舟楫始¶
　達¶
　　渦河¶
<pb:KR3k0050_WYG_054-40b>¶
　渦河在淮之南商船皆自淮入渦河至河南祥符銅¶
　瓦箱以達陽武陽武去衛河只六七十里議者欲鑿¶
　而通之只萬夫一月之力耳(闕/)¶
　至河北之㑹通河甚便且渦河雖比㑹通河差險不¶
　愈於海運之險乎其言固是但先會通河之役也築¶
　金口堰於兖東而障泗水流西南築堽城壩於兖北¶
　而障汶水以南注疏渠出漕流分南北南達於徐北¶
　通於衛當時㑹通之塞自濟寧至臨清共三百八十¶
<pb:KR3k0050_WYG_054-41a>¶
　里内止七十七里有小河可通漁船其三百餘里皆¶
　為陸地工部尚書宋禮都督周長發山東濟兖青東¶
　四府丁夫十五萬登萊夫三萬以成之而開河建閘¶
　所費不貲當時若可為豈有棄七十里之易不為而¶
　顧為其難哉今若鑿而通之則黄衛二河之水合矣¶
　二水相合則衝激非常誰復測之此㑹通之運誠永¶
　乆而不易者若于衛輝府置倉每年糧運就以鳯陽¶
　等衛軍船兊鳯陽等府糧米者今由渦河達陽武陸¶
<pb:KR3k0050_WYG_054-41b>¶
　路七十里輸于衛輝倉交納即有災折計至京則由¶
　衛河順流而下甚易此或可通且會通達船得以分¶
　减而河道船行亦為疏便如昔年山東流賊之變運¶
　道不通京師阻絶則又可為事變之備殆亦一策但¶
　多七十里之脚價耳¶
　　泇河(附/)¶
　泇口河從馬家橋入㣲山諸湖穿梁城侯家灣取道¶
　于利國監經蟃蛤栁諸湖出邳州直河入黄河有六¶
<pb:KR3k0050_WYG_054-42a>¶
　難焉微山諸湖水中不可堤一也梁城侯家灣葛墟¶
　嶺皆數十里頑石不可鑿二也碙石水中隨撤隨合¶
　金火不可施三也嶺南去徐吕二洪一舍耳二洪髙¶
　下相等避徐吕二洪險葛墟洪險復生四也假令治¶
　泇河即不治徐邳河猶可萬一泇河成歲治之而徐¶
　邳河非無事之水也而又治是兩役也勞不已甚乎¶
　五也計鑿梁城侯家灣非五百萬不可視今治徐邳¶
　河五百萬之費也况未必成六也治泇河策宜永罷¶
<pb:KR3k0050_WYG_054-42b>¶
　之¶
　　泇河¶
　泇水有二東泇出沂州西北其山南流至卞莊站(國/初)¶
　(立站/今廢)東分一支入芙蓉湖溉田數千頃湖在沂州東¶
　南芙蓉山下香粳鍾畆古稱琅琊之稻即此西泇出¶
　嶧州東北抱犢山東南流至三合村與東泇合(又有/魚溝)¶
　(水出浮丘山合/于此故名三合)南貫四湖溉田倍芙蓉又南合武河¶
　入于泗謂之泇口淮泗舟楫通焉元和志云承縣界¶
<pb:KR3k0050_WYG_054-43a>¶
　有陂十三所皆貞觀以來修立以溉田者今沂嶧二¶
　州仰泇承二水溉田青徐水利莫與為匹皆十三陂¶
　之遺迹也武河者疑即漢志冠石山之武水水經亦¶
　謂之小沂上流有故渠俗名文河土人云浚此渠六¶
　十里使武河通沛可避吕梁徐洪之險而徑達新濟¶
　矣徐邳人恐徙河無業每沮之(已上二說不同/具存之以備考)¶
　　膠河(附/)¶
　水經云出黔陬膠山今膠州膠西縣西南鐡橛山也¶
<pb:KR3k0050_WYG_054-43b>¶
　北經宻州東北鹵山古名五弩山鹵水入焉(寰宇記/膠水出)¶
　(宻諸城縣東蜷山或亦/曰膠水出鹵山皆非是)又北經髙宻縣東北入都濼¶
　都濼者水經謂之夷安潭秦地圖謂之劇清池即古¶
　貕養澤也張奴水出髙密東阜下亦注此澤自澤北¶
　出注新河(張奴水一名墨水/水側有張奴店)由河北入于海其東北¶
　入海者膠水之故道差淺而新河為經流新河者至¶
　元初萊人姚演建言首起膠西縣東陳村海口自東¶
　南趨西北鑿陸地數百里欲通漕直沽海口數年而¶
<pb:KR3k0050_WYG_054-44a>¶
　罷予嘗乘傳過之詢土人云此河為海沙所壅又水¶
　潦積淤終不能通徒殘人耳演真鄭國之罪人也¶
　山東平度州東南境有南北新河元時所開以避海¶
　運放洋之險其水源發髙密至膠州分流為南北新¶
　河自膠州入新河二百四十里入萊州之海倉口入¶
　海自迤北新河店置閘以達安東止八十里可通海¶
　歲乆盡塞近王副使獻方御史遠宜力主開復并於¶
　馬家濠鑿山麓通海近該廵按山東御史商惟正題¶
<pb:KR3k0050_WYG_054-44b>¶
　會同都御史李時達勘議欲從元人故河引泉瀦水¶
　通漕間道但南海由海口至店口三十餘里多沙自¶
　麻灣以上係估流沙與沙互壅麻灣以下則金海中¶
　隨潮湧進淖沙勢俱難取欲由把郎廟地名路溝另¶
　開二渠至鴨綠港纔避麻灣十三里之沙由鴨綠港¶
　迤南尚有沙洲見露水中即空舟尚不能行况古路¶
　溝未挑通地脉相似安知下無沙安保他日海沙之¶
　不湧入北海海倉口龍王廟前沙數十里許用徒夫¶
<pb:KR3k0050_WYG_054-45a>¶
　及昌邑夫三千餘人撈二十餘日給過工食二千三¶
　百兩去沙僅二尺路只二里沙堆積岸上大潮一至¶
　沙壅如故且議築堤約水障沙不知海口之堤用土¶
　則勢不能固用石則費不可計分水嶺自嘉靖十七¶
　年十八年二十二年三十二年隆慶五年節次勘測¶
　皆髙海靣五丈以上接白河流沙先年胡給事中謂¶
　流來之沙旋挑旋壅况沙中乃有石沙見水則可搏¶
　濕泥帶水即成稀滋軟土故役人言地底有泉泉内¶
<pb:KR3k0050_WYG_054-45b>¶
　有沙工力難施夫海口之沙既欲避而不可得兩海¶
　之潮又勢遠而不能通縱欲引附近張魯河白河膠¶
　河都泊諸水以益之而春夏旱乾俱各㣲細既不足¶
　恃秋漲沙壅輙復為患徒費挑濬奏聞報罷¶
　　治兩河議¶
　我國家漕河形勝誠天造地設而有所待者夫自通¶
　州以至儀真凡三千里而南旺分水適當其中南由¶
　閘抵徐州則㑹黄河至淮安入海而揚州湖水接之¶
<pb:KR3k0050_WYG_054-46a>¶
　以達于江北由閘抵臨清則㑹衛至天津入海而通¶
　州白河接之以達於京南北地里之遠近既侔而水¶
　道之接濟亦類雖圖畫亦不能盡其妙誠天下河道¶
　第一形勝我聖明億萬載無疆之業也毎思兩河修¶
　治大要不同竊謂治運河者須治其源而河有體用¶
　源乃體也河其用也治黄河者惟治其流而水有常¶
　變小則常也大其變也治運河者濬泉導流不少懈¶
　墮則體立矣而又挑淺修閘築壩治堤之類其用亦¶
<pb:KR3k0050_WYG_054-46b>¶
　行河其少難乎治黄河者於水之常遇有泥沙淤塞¶
　則用人夫駕船于水中以鐡扒并尖鐡鋤濬之使泥¶
　沙隨水而去夫淤既除則水得其道自無衝决之虞¶
　更修築堤岸以禦水之變或䕶城池或資耕種使民¶
　得遂其安養而免渰没之虞則黄河之事可少濟矣¶
　今黄河三委一由蘭陽大名山東至蕭縣出徐州一¶
　由憲陵夏邑宿州出宿遷一由河州合渦河㑹淮水¶
　出清河三委俱當疏濬通流以塞水勢第人多狃于¶
<pb:KR3k0050_WYG_054-47a>¶
　俗見惟以瀰漫之勢為言謂黄河為神水不可治要¶
　在斷然行之耳若夫今日徐吕二洪則在用黄河之¶
　水由蕭縣出者經小浮橋與閘河泉水合流共濟焉¶
　是皆於其要處致力如此¶
　兩河修治大要不同治運河者須治其源而河有體¶
　用源乃體也河其用也治黄河者惟治其流而水有¶
　常變小則常也大其變也斯言實國家治河要義彼¶
　宋元竭民事河卒無成績所以為無策之甚也若謂¶
<pb:KR3k0050_WYG_054-47b>¶
　沛縣水患可憫但河流經行不在豐沛則在蕭碭即¶
　開新集龎家屯等處不過移沛縣之患於蕭碭之間¶
　去歲勘議之初蕭碭方脫水患之民嗷嗷惶怖不忍¶
　見聞况今沛縣四圍漸已淤髙詢之土人皆謂一二¶
　年間水必他徙似不宜以一邑之故動列省三十餘¶
　萬之衆費三百餘萬之資以徼不可必成之功而貽¶
　有害無益之悔也¶
　所謂欲開舊河者其謂有二一則新開集由浮橋出¶
<pb:KR3k0050_WYG_054-48a>¶
　徐吕二洪免黄河北徙之勢此以黄河舊河言也臣¶
　度之自新集至浮橋一百六十餘里不知該幾百萬¶
　銀錢糧自處一難也夫取資黄河不過為濟二洪之¶
　險今於二洪無礙即其北徙害在地方不在河道似¶
　不必更興不急之工二難也是黄河舊河不必議也¶
　一則以南陽等閘至湖陵城等處即今堅硬可鑿此¶
　以運河舊河言也臣度之黄河北徙之勢未艾也即¶
　今開鑿能保其不再衝乎此一難也且新河費四十¶
<pb:KR3k0050_WYG_054-48b>¶
　餘萬銀役幾十萬夫死於工作者幾百十人命僅成¶
　此河又欲舍此而他圖則前項工費皆成無用矣此¶
　二難也且府庫既虛民力已竭再行用之勞傷之下¶
　必有他變此三難也是運河舊河不必議也至所謂¶
　新河不可行者其說有三一則馬家橋易淺一則沙¶
　河易淤一則薛河易衝謂之三難臣愚以為此三者¶
　其委也但在因地修補隨時救治臣不謂難臣之所¶
　謂難者則其源也夫新河與青原山相近而兖州以¶
<pb:KR3k0050_WYG_054-49a>¶
　南費嶧鄒滕四縣之水實注焉夫以一隄而障四縣¶
　之水又當大山瀉下之勢必不能支且其地水利素¶
　不疏通每遇隂雨彌望白水遍地成湖若不尋其源¶
　分其流則自濟寧至南陽至秦溝無處不可衝决不¶
　特三河口一口為然也臣愚以為善治水者不與水¶
　爭水有所歸流行無滯必有分殺之處則不至暴溢¶
　大都順其勢而利導之耳即今河工已成宜急為疏¶
　濬分殺之謀又夏村一帶地形稍髙非薛河之水又¶
<pb:KR3k0050_WYG_054-49b>¶
　不足以濟運道臣愚以為薛河上流須别濬支河以¶
　分其勢至於三河口鮎魚泉等口對過之處鑿開大¶
　口令其順流西去仍於下流百歩外再築一矮隄或¶
　為湖為塘髙六七尺仍作一水閘水溢則任其西流¶
　水淺則所蓄之水以資運舟其上流低窪之處亦因¶
　其勢捲埽為湖以為停水之所多置放水閘以為闗¶
　閉之具夫有處以分其流則水自不至暴溢不暴溢¶
　則自不至衝决自不至淤淺而所謂三難者可免矣¶
<pb:KR3k0050_WYG_054-50a>¶
　又多方處置蓄水之所以為運舟之資則既去其害¶
　又收其利雖未遽為經乆之計而亦不失為一時之¶
　便其開鑿舊河二說俟財力充足之時為之未為不¶
　可也國家運河漕東南之粟以實京師自臨清而北¶
　徐州而南悉資衛淮諸水惟徐州至臨清一帶閘河¶
　則藉山束泉水然與黄河相近故多衝决之患𢎞治¶
　以前决在河南正徳以後决在徐沛查自嘉靖四十¶
　五年之間沛縣被决凡八次矣而未有如四十四年¶
<pb:KR3k0050_WYG_054-50b>¶
　之甚者葢緣沛縣舊河積沙為岸而其東昭陽湖地¶
　勢卑窪黄水乘虗就下自西奔入昭陽湖必先横截¶
　舊河而始成抵於湖水過沙停不數年必一淤者勢¶
　固然也自築馬家橋隄成而沛縣之流遂斷沛縣斷¶
　流而秦溝濁河之勢日盛即今徐沛一望盡是髙地¶
　舊河河身淤深宜稻方數百里魚鱉之區皆變為桑¶
　麻之地矣臣又慮留城至舊山係黄水故道乃築東¶
　堤五十餘里為障禦計則黄水可無壅塞之虞又建¶
<pb:KR3k0050_WYG_054-51a>¶
　復黄家閘則泉有所節宣亦無膠淺之患二年間新¶
　舊相接水流相滿舟楫通行惟薛沙二河亦嘗慮其¶
　伏漲衝突方興工分殺其勢工未及就而水已至矣¶
　是以有去夏之患然臣思之運河之患患在黄河彼¶
　其排山倒海之勢經年累歲之害來則難禦去則必¶
　淤若山水則乍盈乍消涸可立待或一歲而再至或¶
　數歲而一見此可以人力勝者也今皆在於上源改¶
　水在薛河則於東邵王家口各開支河築厚壩三道¶
<pb:KR3k0050_WYG_054-51b>¶
　引水經赤山㣲山吕孟等三湖從地浜溝下徐在沙¶
　河於黄甫開支河經趙溝歸獨山湖南建減水閘一¶
　十三座洩出昭陽湖而又於翟家口宋家口楊家口¶
　杜家口各開支河築厚壩二道以防末流引之而入¶
　甄家窪尹家湖而歸於印馬池等處是沙河薛河之¶
　水俱有歸宿又何衝突之足患乎¶
　¶
　圖書編卷五十四¶
