# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.077814
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0050_WYG_058-1a>¶
欽定四庫全書¶
　圖書編卷五十八¶
　　　　　　　　　　　　　明　章潢　撰¶
　　萬里長江圖總叙¶
　水之大者莫大於四瀆江淮河漢是也淮漢之源¶
　在中國境内故其流短惟河源發於崑崙之西江¶
　源亦發於西戎故其流長然則中國之水源皆自¶
　西而來乎西方兊金金為水母水皆發源於西者¶
<pb:KR3k0050_WYG_058-1b>¶
　其金生水之義乎河由西而北而東入于海江由西¶
　而南而東入于海然則海固江河之㑹而江河其殆¶
　南北兩大經絡所以㑹四方之水而歸之海矣乎江¶
　源發自岷山固屬之蜀也雲南之金沙江來自西畨¶
　而㑹于蜀江蜀果足以盡江之源乎即如江西之水¶
　其大𣲖數支其流長餘二千里㑹于九江即江西而¶
　湖廣四川可推也是圖也特記江之大勢云爾安足¶
　以盡江之源委乎若江防一節近日南直𨽻可謂密¶
<pb:KR3k0050_WYG_058-2a>¶
　矣而盜賊即為之歛跡在他省獨不可倣而行之乎噫¶
　江防密則江中之盜熄海防密則海中之冦寧河防¶
　密則漕河之舟楫利古今法制其在典册而按圖可¶
　考要在得人以行之耳故曰其人存則其政舉¶
<pb:KR3k0050_WYG_058-3a>¶
¶
<pb:KR3k0050_WYG_058-4a>¶
¶
<pb:KR3k0050_WYG_058-5a>¶
¶
<pb:KR3k0050_WYG_058-6a>¶
¶
<pb:KR3k0050_WYG_058-7a>¶
¶
<pb:KR3k0050_WYG_058-8a>¶
¶
<pb:KR3k0050_WYG_058-9a>¶
¶
<pb:KR3k0050_WYG_058-10a>¶
¶
<pb:KR3k0050_WYG_058-11a>¶
¶
<pb:KR3k0050_WYG_058-12a>¶
¶
<pb:KR3k0050_WYG_058-13a>¶
¶
<pb:KR3k0050_WYG_058-14a>¶
¶
<pb:KR3k0050_WYG_058-15a>¶
¶
<pb:KR3k0050_WYG_058-16a>¶
¶
<pb:KR3k0050_WYG_058-17a>¶
¶
<pb:KR3k0050_WYG_058-18a>¶
¶
<pb:KR3k0050_WYG_058-19a>¶
¶
<pb:KR3k0050_WYG_058-20a>¶
¶
<pb:KR3k0050_WYG_058-21a>¶
¶
<pb:KR3k0050_WYG_058-22a>¶
¶
<pb:KR3k0050_WYG_058-23a>¶
¶
<pb:KR3k0050_WYG_058-24a>¶
¶
<pb:KR3k0050_WYG_058-25a>¶
¶
<pb:KR3k0050_WYG_058-26a>¶
　　江源¶
　江出岷山其源實自西戎萬山來至嘉州而沬水自¶
　嶲州合大渡河穿夷界十山以㑹之至叙州而馬湖¶
　江㑹之又十五里而南廣江㑹之至瀘州而内江又¶
　自資簡㑹之至重慶而嘉陵江自利閬果合等州㑹¶
　之至涪州而黔江合南夷諸水㑹之至萬縣而開江¶
　水自開逹等州㑹之夫然後總而入峽是江自峽而¶
　西受大水凢八及出峽而下岳陽則㑹之者洞庭湖¶
<pb:KR3k0050_WYG_058-26b>¶
　所受湖南北諸水也又自是而下鄂渚則㑹之者漢¶
　口所受興元諸水也又自是而下黄州東四十里則¶
　㑹之者巴河也又自是而下九江則㑹之者彭蠡今¶
　名鄱陽湖所受江東西諸郡水也又自是而下則㑹¶
　之者皖水所受淮西諸水也夫然後總而入海是以¶
　自峽而東又受大水凡五畧計天下之水㑹于江者¶
　居天下之半其名稱之大而可考者凢十有三故曰¶
　江源其出如甕而能滔滔萬里達海所受者衆也嗚¶
<pb:KR3k0050_WYG_058-27a>¶
　呼問學者可以觀矣¶
　　江水經行郡邑¶
　江水自四川成都府茂州岷山發源西南至威州轉¶
　汶川過而東南至灌縣過金口至新津縣合皂江水¶
　入叙州府宜賔縣與馬湖江合東北入瀘州合江縣¶
　至瀘州東北入重慶府巴縣經涪州合州黔江忠州¶
　入䕫州府萬縣雲安奉節經瞿塘峽入湖廣荆州府¶
　歸州出硤入夷陵宜都枝江公安石首入沔陽州過¶
<pb:KR3k0050_WYG_058-27b>¶
　雲夢澤入武昌府嘉魚縣經江夏縣東㑹漢水南過¶
　武昌縣入岳州府巴陵縣過洞庭湖東至武昌府咸¶
　寧縣東歴江西九江府徳化縣合南康府星子縣鄱¶
　陽湖入南直𨽻安慶府懷寧縣入池州府東流縣北¶
　流又折而東歴李楊河中梅根口銅陵縣東入太平¶
　府當塗縣入和州為横江入應天府上元江寧入揚¶
　州府經儀真歴泰州經常州府江陰縣(江南江陰/江北泰州)經¶
　蘇州府常熟縣至揚州府通州入海(江南常熟/江北通州)¶
<pb:KR3k0050_WYG_058-28a>¶
　　江源總論¶
　水必有源而源必有逺近小大不同或逺近各有源¶
　也則必主夫逺或逺近不甚相懸而有大小之殊也¶
　則必主夫大縱使近大逺微而源逺流長猶必以逺¶
　為主也况近者微逺者大乃主近而遺逺豈知源之¶
　論哉是故古之言河源者皆曰出崑崙山北陬而東¶
　行又曰河有兩源一出葱嶺一出于闐不知崑崙為¶
　正源三河合而東過蒲昌入中國自臨洮寧夏流至¶
<pb:KR3k0050_WYG_058-28b>¶
　延綏山西兩界之間夫崑崙特河之流遶過其山麓¶
　耳非河之源也迨元窮河源使都實出西域自河州¶
　行五千里抵星宿海則是言河源者至元始得其真¶
　焉言江源者則不然謂江水出岷山東南至天彭山¶
　又東南過成都郫縣又東南過陽江又南過嘉州犍¶
　為縣又南過戎州&KR0526;道縣又東南過巴郡江州縣又¶
　東過涪州忠州萬州言中國之江水信得其源矣然¶
　岷山在今茂州汶山縣發源不一而亦甚微所謂發¶
<pb:KR3k0050_WYG_058-29a>¶
　源濫觴者也及閲雲南志則謂金沙江之源出于吐¶
　蕃異域南流漸廣至于武定之金沙廵司經麗江鶴¶
　慶又東過四州之㑹州建昌等衛以逹于馬湖叙南¶
　然後合于大江趨于荆吳又緬甸宣慰司志謂其地¶
　勢廣衍有金沙江濶五里餘水勢甚盛緬人恃以為¶
　險夫以緬甸較之茂州其逺近為何如以汶山縣之¶
　發源甚微者較之緬甸濶五里餘者其大小又何如¶
　况金沙江源出于吐蕃則其逺且大也明矣何為言¶
<pb:KR3k0050_WYG_058-29b>¶
　江源者止于蜀之岷山而不及吐蕃之犁石是舍夫¶
　逺且大者主夫近且微者以是論江之源吾不知也¶
　是故合江河二源言之鄂端諾爾即華言星宿海在¶
　吐畨西鄙犁石亦吐畨地也吐畨廖廓總屬西方河¶
　之源發于正西轉西北由積石入中華又北出長城¶
　轉東北流過河南山東至南直𨽻地方正東入海江¶
　之源亦發於西轉西南入中華過雲南諸郡南流過¶
　四川馬湖合大江轉東南荆吳至正東入海今江河¶
<pb:KR3k0050_WYG_058-30a>¶
　二口之入東海者相距不過二三百里皆在正東則¶
　二源發於正西者當亦不甚遼絶以方求之西兊金¶
　也金乃水之所從出理或然歟或曰水必發源于山¶
　崑崙廼山之最髙廣者岷山亦髙山也江源何為不¶
　祖岷山而祖犁石即曰星宿海有泉百餘竇從平地¶
　泡出非山也何獨疑犁石未必非髙山乎安知今之¶
　主江源於岷山者無異昔之主河源於崑崙乎唐劉¶
　元鼎所探河源自以為過漢張騫矣安知今之所謂¶
<pb:KR3k0050_WYG_058-30b>¶
　江源出吐畨犁石者非唐之劉元鼎而尚未得夫星¶
　宿海乎姑即江水來自西畨者以俟真知江源之君¶
　子云¶
　　記入蜀江山¶
　六月過荆門十二碚皆髙崖絶壁嶄岩突兀則峽巾¶
　之險可知矣過碚望五龍及鷄籠山差峩正如夏雲¶
　之竒峯荆門者當以險固得名碚上有石穴正方髙¶
　可通人俗謂荆門妄也晚至峽州泊至喜亭峽州在¶
<pb:KR3k0050_WYG_058-31a>¶
　唐為硤州後改為峽而印文則為陜州元豐中郎官¶
　何洵直建言陜與陜相亂請改鑄印文從峽至喜亭¶
　記歐陽公撰黄魯直書東山寺亦見歐陽公詩距望¶
　京門五里晩集于楚塞樓遊爾雅臺錦障亭爾雅臺¶
　者圖經以為郭景純註爾雅于此八日過下牢關歐¶
　陽公有詩云入峽水漸曲轉灘山更多即此也登三¶
　游洞泊石牌峽九日過扇子峽登蝦蟆碚碚洞相對¶
　稍西有一峯孤起侵雲名天柱峯自此勢稍平晚次¶
<pb:KR3k0050_WYG_058-31b>¶
　黄牛廟山復峻其下即無義灘十日早過鹿角虎頭¶
　史君諸灘泊城下歸州秭歸縣界也至白沙市慈濟¶
　院對黄牛峽城西北一山山上有伍子廟十一日過逹¶
　洞灘灘惡乃陸行過之晩泊馬肝峽口十二日過東¶
　&KR0893;灘其旁有獅子岩十三日舟上新灘南&KR1804;曰官漕¶
　北曰龍門為峽中最險處游江瀆北廟十四日晩渡¶
　江南登山至江瀆南廟十五日過白狗峽十六日到¶
　歸州卧牛山臨江前即人鮓甕十七日集于望洋堂¶
<pb:KR3k0050_WYG_058-32a>¶
　玩芳亭十九日訪宋玉宅在秭歸縣之東二十日出¶
　巫峽門過業灘亦名灘也二十一日舟中望石門關¶
　僅通一人行天下至險也晩泊巴東縣二十二日發¶
　巴東山益竒二十三日過巫山謁巫山神女祠祠正¶
　對巫山峯巒上入霄漢山腳直插江中十二峯不可¶
　悉見惟神女峯最為纎麗竒峭二十四日早抵巫山¶
　縣二十六日入瞿塘峽兩壁對聳上入霄漢其平如¶
　削仰視天如疋練過聖姥泉晩至瞿唐關唐故䕫州¶
<pb:KR3k0050_WYG_058-32b>¶
　與白帝城相連關西門正對灧澦堆自關而東即東¶
　屯少陵故居也二十七日早至䕫州州東南有八陣¶
　蹟孔明之遺也¶
　　記自蜀出峽江山¶
　五月離成都泊舟合江亭下合江者乃岷江别派自¶
　永康離堆入城都及彭蜀諸郡合於此下新津亭之¶
　上曰黄華樓其西則萬里橋六月己巳朔下彭山縣¶
　單騎轉城過東北門又轉而西走岷山五十里至郫¶
<pb:KR3k0050_WYG_058-33a>¶
　庚午至永康軍崇徳廟在運城西門外山上秦太守¶
　李氷父子廟食處也辛未登城西樓其後皆西戎山¶
　西門名玉叠關將至青城當再繩橋晩至青城山曰¶
　寳仙九室洞天夜宿丈人觀觀丈人峯癸酉自丈人¶
　觀西登山五里至上清宫最髙峯之頂岷山數百峯¶
　悉在欄杆下雪山在西域去此不知幾千里暸然見¶
　之甲戌早頓長生觀乙亥發青城縣丙子至蜀州丁¶
　丑早頓江源縣宿新津縣成都萬里橋之江與岷江¶
<pb:KR3k0050_WYG_058-33b>¶
　合派于此己卯以小舟至彭山午後至眉州城外江¶
　即玻瓈江也壬午至中巖後西州甲申至嘉定壬寅¶
　至王波渡宿癸卯至羅䕶鎮百里至犍為縣甲辰發¶
　下壩百里至叙州宣化縣百二十里至叙州叙州即¶
　古戎城也乙巳發叙州十五里南廣江來合大江通¶
　百二十里至南溪縣四十里至瀘州江安縣百二十¶
　里至瀘州戊申至合江縣己酉至恭州江津縣庚戌¶
　發泥培至恭州自此入峽路大抵西川至東川風土¶
<pb:KR3k0050_WYG_058-34a>¶
　不同至峽益陋辛亥發恭州嘉陵江江自利閬果合¶
　等州來合大江百四十里至涪州樂温縣七十里至¶
　涪州過州入黔江泊此江自黔江來合大江壬子至¶
　酆都縣遊仙都觀癸丑至忠州宿萬州甲寅至開江¶
　口水自開達來合大江乙卯至䕫州丙辰泊䕫是夜¶
　水忽驟渰漲及排亭丁巳至瞿塘口水平如席獨灧¶
　澦之頂猶渦紋瀺灂舟拂其土以過而黒石山最號¶
　險惡十五里至大溪口水稍濶亦稍逺䕫峽之險也¶
<pb:KR3k0050_WYG_058-34b>¶
　七十里至峽山縣戊午乘水退巫峽灘至神女廟廟¶
　前灘尤洶怒二十里至東奔灘髙浪大渦巨艑掀舞¶
　不當一葉二十里過巴東縣九十里至歸州未至州¶
　數里曰叱灘其險又過東奔連接新城下大灘曰人¶
　鮓甕己未泊歸州戊辰發歸州五里至白狗灘三十¶
　里至新灘此灘惡豪三峽八十里至黄牛峽上有洺¶
　州廟黄牛之神也亦云助禹所疏川者順流過扇子¶
　峽則峽中灘盡矣三十里得南岸平地曰平善壩出¶
<pb:KR3k0050_WYG_058-35a>¶
　峽舟至是皆相慶如更生三十里至峽州¶
<pb:KR3k0050_WYG_058-36a>¶
¶
<pb:KR3k0050_WYG_058-37a>¶
　　漢水考¶
　嶓冡導漾東流為漢又東為滄浪之水過三澨至於¶
　大别南入于江東滙澤為彭蠡東為北江入於海¶
　嶓冡之山漾水出焉禹則自嶓冡而導之濬其源也¶
　東流則為漢焉漢即漾也而易其名又東流則為滄¶
　浪之水焉滄浪即漢也而易其稱又東過三澨之水¶
　至於大别之山南入於江㑹同東下有朝宗之勢焉¶
　漢水出陜西鞏昌府秦州嶓冡山為漾水東流至西¶
<pb:KR3k0050_WYG_058-37b>¶
　和縣即入武都上禄之地名為西漢水又東流至成¶
　縣即武都郡治名六漢水折而稍西折而東南入漢¶
　中府鳯縣過沔縣西别為潛又東合沔水東流經本¶
　府洋縣流入湖廣襄陽府鄖縣至均州為滄浪之水¶
　厯灮化襄陽宜城荆州府荆門州潛江縣至沔陽州¶
　過三澨至漢陽縣大别山南流合於江¶
<pb:KR3k0050_WYG_058-38a>¶
¶
<pb:KR3k0050_WYG_058-39a>¶
　　荆揚諸水¶
　九州之域水居其半而山次之邑居土田又次之雖¶
　水由山而分實山以水而界禹貢言北條之水主于¶
　河凢水皆以河稱言南條之水主于江凢水皆以江¶
　稱惟其主于江也漾漢彭蠡皆江之所翕受而異派¶
　同歸者也是源之大而流之長者江也自江之左入¶
　而源流長且大者非漢乎自江之右入而源流之長¶
　且大者非彭蠡乎漢先入江後江漢同㑹彭蠡入海¶
<pb:KR3k0050_WYG_058-39b>¶
　經文錯綜互見不可以經生文義律之矣所以經文¶
　曰嶓冡導漾東流為漢又東流為滄浪之水過三澨¶
　至于大别南入于江言漢水入江止此曰東滙澤為¶
　彭蠡東為北江言滙澤者乃每嵗春夏江漢水漲倒¶
　入彭蠡與前彭蠡既瀦義相聯貫滙者水之勢瀦者¶
　水之常也曰入于海此則言江漢與彭蠡而同入焉¶
　如言身之左股因及夫右股以明一體之意何必疑¶
　經文謂江與漢滙為彭蠡亦何必直以十三字為當¶
<pb:KR3k0050_WYG_058-40a>¶
　衍哉曰岷山導江東刖為沱又東至于澧過九江至¶
　于東陵迤北㑹于滙東為中江入于海言滙即滙澤¶
　而東迤北㑹正言江之㑹彭蠡以入海也前言東滙¶
　澤後言㑹于滙前後相承何必疑其滙于漢亦何必¶
　疑滙字或多而或誤哉蓋彭蠡方廣數百里自今九¶
　江郡以上發源章貢合吉之王江廬江恩江袁之泉¶
　江臨之清江瑞之蜀江㑹為南昌之章江又建之旴¶
　江撫之汝水寧之修水信之上饒江弋陽江饒之鄱¶
<pb:KR3k0050_WYG_058-40b>¶
　江錦江共諸郡邑之水瀦為彭蠡故春夏水溢則壅¶
　遏不通雖因江漢阻塞而實有滙入之勢至於中江¶
　北江安知非當時之通稱哉或曰彭蠡咸指為今之¶
　鄱陽湖矣又有謂即今之巢湖方與東滙文義合何¶
　如曰荆揚之水莫踰江漢其次莫如鄱湖經文叙九¶
　州之水反於數百里之鄱湖瀦數千里之水畧而不¶
　叙無是理也然或彼或此猶可説也陽鳥攸居迄今¶
　如故此亦可以意見更改之哉或曰揚州獨舉震澤¶
<pb:KR3k0050_WYG_058-41a>¶
　彭蠡二湖何也曰揚之水自滙以南有廣于二湖者¶
　乎蓋言水而不及山則水亦無有而分之矣南條之¶
　水自岷至衡一支盡于九江之西其一支又南而東¶
　渡桂嶺北徑袁郴盡于廬阜水皆東流其一支又南¶
　而東度大庾北趨信衢介徽歙而抵建康由徽饒而¶
　上岡脊以西之水皆西流滙為彭蠡岡脊以東之水¶
　南則浙江北則震澤也所以金仁山謂彭蠡之水不¶
　瀦則今江東西諸州之水為揚西偏之患震澤之水¶
<pb:KR3k0050_WYG_058-41b>¶
　不泄則今浙西諸州之水為揚東偏之患揚雖北邊¶
　淮而于徐巳書乂雖中貫江而于荆已書朝宗獨大¶
　江之南西偏莫大于彭蠡東偏莫大于震澤二患既¶
　平則揚之土皆治矣發明經文可謂無餘藴也或曰¶
　揚之彭蠡震澤二湖其廣不能踰荆之洞庭也經文¶
　何不叙之九江孔殷潛沱既導若謂九江非今郡地¶
　抑又何指耶曰九江即洞庭也江自出峽以來上截¶
　所受之水惟洞庭之源流最廣如江陵所記九江源¶
<pb:KR3k0050_WYG_058-42a>¶
　委頗詳曰瀟江湘江蒸江澬江沅江漸江溆江辰江¶
　酉江㑹而為洞庭焉想禹時尚支分為江自後遂㑹¶
　為湖而以湖名也其實郴水發源袁吉之武功北入¶
　湘江與沅江俱視九江為最逺凡武功之水西流者¶
　盡入洞庭東流者盡入鄱湖故經文過九江至東陵¶
　㑹于滙可見禹于洞庭鄱陽二湖之水與江㑹次第¶
　亦甚明矣或曰叙導江而于中乃稱九江則其所謂¶
　三江果不必指大江為中江漢為北江彭蠡為南江¶
<pb:KR3k0050_WYG_058-42b>¶
　耶曰叙揚州之水不必逺蒹夫荆此不必辨盖震澤¶
　即今之太湖而太湖之下三江入海本為吳淞江與¶
　松江婁江為三今皆可據况荆之九江本在乎上揚¶
　之三江在乎下又何必强為之説哉若夫山之由大¶
　庾北趨界信衢者一支包有浙江福建又一支由大¶
　庾東趨包有廣東水各入海而東南之水盡矣¶
　　三江九江彭蠡敷淺原辨(朱/子)¶
　嶓冡導漾東流為漢又東為滄浪之水過三澨至於¶
<pb:KR3k0050_WYG_058-43a>¶
　大别南入於江東滙澤為彭蠡東為北江入於海又¶
　曰岷山導江東别為沱又東至于澧過九江至於東¶
　陵東迤北㑹于滙東為中江入于海又曰岷山之陽¶
　至於衡山過九江至於敷淺原此皆禹貢之文也古¶
　今讀者皆以為是既出於聖人之手則固不容復有¶
　訛謬萬世之下但當尊信誦習傳之無窮亦無以覈¶
　其事實是否為也是以為之説者不過隨文觧義以¶
　就章句如説九江則曰江過尋陽派别為九或曰有¶
<pb:KR3k0050_WYG_058-43b>¶
　小江九北來注之説彭蠡則曰漢水所滙而江水亦¶
　徃㑹焉説北江中江則曰漢既滙而出為北江江既¶
　㑹而出為中江也説九江則但指今日江州治所以¶
　當之説敷淺原則但以為漢厯陵縣之傅易山在今¶
　日為江州之徳安縣而已如是而言姑為誦説則可¶
　矣若以山川形勢之實考之吾恐其説有所不通而¶
　不能使人無所疑也若曰派别為九則江流上下洲¶
　渚不一今所計以為九者若必首尾短長均布若一¶
<pb:KR3k0050_WYG_058-44a>¶
　則横斷一節縱别為九一水之間當有一洲九江之¶
　間沙水相間乃為十有七道於地將無所容若曰㕘¶
　差取之不必齊一則又不知斷自何許而數其九也¶
　况洲渚出没其勢不常江陵先有九十九洲後乃復¶
　生一洲是豈可以為地理之定名乎此不可通之妄¶
　説也若曰旁計横入小江之數則自岷山以東至入¶
　海處不知其當為幾千百江矣此又不可通之妄説¶
　也且經文言九江孔殷正以見其吐吞壯盛浩無津¶
<pb:KR3k0050_WYG_058-44b>¶
　涯之勢决非尋常分派小江之可當又繼此而後及¶
　夫沱潛雲夢則又見其决非今日江州甚逺之下流¶
　此又可以證前二説者為不可通之妄説也若曰漢¶
　水滙為彭蠡而江水亦徃㑹焉則彭蠡之為澤也實¶
　在大江之南自今江州湖口縣南跨南康軍饒州之¶
　境以接于隆興府之北瀰漫數十百里其源則東自¶
　饒徽信州建昌軍南自贑州南安軍西自袁筠以至¶
　隆興分寧諸邑數千里之水皆㑹而歸焉北過南康¶
<pb:KR3k0050_WYG_058-45a>¶
　揚瀾左里則兩岸漸迫山麓而湖面稍狹遂東北流¶
　以趨湖口而入于江矣然以地勢北髙而南下故其¶
　入于江也反為江水所遏而不得遂因卻而自瀦以¶
　為是瀰漫數十百里之大澤是則彭蠡之所以為彭¶
　蠡者初非有所仰於江漢之滙而後成也不唯無所¶
　仰於江漢而衆流之積日遏日髙勢亦不復容江漢¶
　之來入矣又况漢水自漢陽軍大别山下南流入江¶
　則其水與江混而為一至此已七百餘里矣今謂其¶
<pb:KR3k0050_WYG_058-45b>¶
　至此而復一先一後以入于彭蠡既滙之後又復循¶
　次而出以為二江則其入也何以識其為昔日之漢¶
　水而先行何以識其為昔日之江水而後㑹其出也¶
　何以識其為昔日之漢水而今分以為之北何以識¶
　其為昔日之江水而今分以居中耶且以方言之則¶
　宜曰南㑹而不應曰北㑹以實計之則湖口之東今¶
　但見共為一江而不見其分流然則所謂漢水滙為¶
　彭澤而江水亦徃㑹焉者亦不可通之妄説也此數¶
<pb:KR3k0050_WYG_058-46a>¶
　說者既無一之不窮於是味别洲别之説出焉而終¶
　亦不免於窮也蓋曰味别則不知凡禹之所為過門¶
　不入胼手胝足而不以為病者為欲大濟天下昏墊¶
　之民使得平土而居以衣且食而遂其生耶抑如陸¶
　羽張又新軰但欲較計毫分於齒頰間以為茗飲一¶
　時之快也嗚呼彼以是為説者亦可謂童騃不思之¶
　甚矣且河之所㑹漆沮涇渭伊洛瀍澗支川尤多而¶
　初無味别之説濟之所經或潛或見或止或流其變¶
<pb:KR3k0050_WYG_058-46b>¶
　不一而初無味别之說何獨至此而辨之若是悉耶¶
　此又可見其為不通之妄說也若曰洲别則又九江¶
　之鑿吾既辨於前矣若果如此則漢水入江之後便¶
　須常有一洲介於其間以為江漢之别而湖口入滙¶
　之處又當各分為二以為出入之辨而後可也今皆¶
　無之而湖口横度之處予常過之但見舟北為大江¶
　之濁流舟南為彭蠡之清漲而已蓋彭蠡之水雖限¶
　於江而不得洩然及其既平則亦因其可行之隙而¶
<pb:KR3k0050_WYG_058-47a>¶
　又未嘗不相持以東也惡暏所謂中江北江之别乎¶
　此又可見其為不通之妄説也若曰古之九江即今¶
　之江州古之敷淺原即今之徳安縣則漢九江郡本¶
　在江北而今所謂江州者實武昌郡柴桑縣後并江¶
　北之潯陽立郡又因潯陽而改為江州實非古九江¶
　地也又况經言過九江至於東陵而後㑹于彭蠡則¶
　自今江州城下至湖口縣纔四十里不知東陵的在¶
　何處何所表異而其志之繁密促數乃如此又曰過¶
<pb:KR3k0050_WYG_058-47b>¶
　九江至於敷淺原則已自江州順流東下湖口又復¶
　泝流南上彭蠡百有餘里而後至焉亦何説哉此又¶
　不可通之妄説也至於今之所謂敷淺原者為山甚¶
　小而卑不足表見而其全體正脉遂起而為廬阜則¶
　甚髙而且大以盡乎大江彭蠡之交而所以識夫衡¶
　山東過一支之所極者唯是乃為宜耳今皆反之則¶
　吾恐其山川之名古今或異而傳者未必得其真也¶
　凢此差舛其類不一讀而不思思而不考者既昏昧¶
<pb:KR3k0050_WYG_058-48a>¶
　鹵莽而無足言矣其間亦有心知其誤而口不敢言¶
　乃反為之遷就穿鑿以蓋其失者則其謬愈彰使有¶
　識之士讀之愈疑而愈不敢信唯國朝初胡秘監旦¶
　近世晁詹事說之皆以九江為洞庭則其援正皆極¶
　精博而莆田鄭樵漁仲獨謂東滙澤為彭蠡東為北¶
　江入于海十三字為衍文亦為得之予既目睹彭蠡¶
　有源兩江不分之實又參之以此三者而深以事理¶
　情勢求之然後果得其所以誤也盖水之患唯河為¶
<pb:KR3k0050_WYG_058-48b>¶
　甚而兖州乃其中流水曲而流緩地平而土疎故河¶
　之患於此為尤甚是以鑿治之功十有四載然後同¶
　於諸州竊計當時唯此等處事急民困勢重役煩禹¶
　乃親涖而身督之不可一日而舍去若梁雍荆揚地¶
　偏水急不待疏鑿固已通行則分遣官屬徃而視之¶
　其亦可况彭蠡洞庭之間乃三苗氏之所居當是之¶
　時水澤山林深昧不測彼方負其阻險頑不即工則¶
　官屬之徃者固未必遽敢深入其境是以但見為彭¶
<pb:KR3k0050_WYG_058-49a>¶
　蠡之澤而不知其源之甚逺而且多但見洞庭下流¶
　之已為江而不知其中流之常為澤而甚廣也以此¶
　致誤宜無足恠若其用字之同異則經之凡例亦自¶
　可考顧讀者未深思耳今但刪去東滙北江之衍字¶
　而正以洞庭為九江更以經之凡例通之則過九江¶
　至於東陵者言導岷山之水而是水之流横截乎洞¶
　庭之口以至東陵也是漢水過三澨之例也過九江¶
　至於敷淺原者言導岷陽之山而導山之人至於衡¶
<pb:KR3k0050_WYG_058-49b>¶
　山之麓遂越洞庭之尾東取山路以至乎敷淺原也¶
　是導岍岐荆山而逾于河以盡恒碣之例也以是觀¶
　之則經之文意不既明乎若更以他書考之則山海¶
　經云廬江出三天子都(本注云一作鄣今按丹陽故/為鄣郡其得名蓋以此則作)¶
　(鄣為/是)入江彭澤西(本注云彭澤令彭蠡/也在鄱陽彭澤縣)漢志亦云廬¶
　江出陵陽東南北入江蓋陵陽者丹陽之屬縣今寧¶
　國府旌徳縣尚有陵陽山而三天子都屆在徽饒之¶
　境疑與陵陽腹背相直故廬江者得出其東南而西¶
<pb:KR3k0050_WYG_058-50a>¶
　流北折以為鄱餘二水遂以㑹于彭蠡而入于江也¶
　及其入江則廬山屹立乎其西南而江之北岸即為¶
　郡之南境疑江與山相因以得名而郡境雖在江北¶
　亦以其南直此江此山而名之也然則彭蠡安得為¶
　無源而必待漢滙江㑹而成哉漢志豫章為郡領縣¶
　十八其彭蠡縣下注云禹貢彭蠡澤在西其餘則言¶
　水入湖漢者八(鄱陽鄱水餘干餘水艾修水塗淦水/南城旴水建城蜀水宜春南水南&KR0034;)¶
　(彭/水)入大江者一(顔豫/章水)而湖漢一水則又自雩都東至¶
<pb:KR3k0050_WYG_058-50b>¶
　彭澤入江行千九百八十里也按今地勢彭蠡既與¶
　江通而豫章諸水不由彭蠡别無入江之路則湖漢¶
　者即是彭蠡而其所受衆水之源又不止廬江而已¶
　也以此而觀則山海經之言猶有未盡且其曰入江¶
　彭澤西者本謂逕彭蠡縣之西而入江耳而語意不¶
　明遂若析江與澤各為一水而一東一西以入江者¶
　此亦其立言之疵也漢志又自不知湖漢之即為彭¶
　蠡而兩言之又不知入大江者亦瀦於彭蠡而别為¶
<pb:KR3k0050_WYG_058-51a>¶
　一例又不知湖漢之為湖正以其澤名之而復兼以¶
　漢稱則又承禹貢之誤而弗深考也至於雩都之水¶
　則但見其為一郡衆流之最逺者而遂推為湖漢之¶
　源以主其名則又不知湖漢之名初非一水必自隆¶
　興以北衆水皆㑹瀦為大澤然後可以名之非雩都¶
　一水所可得而專也至於鄭漁仲漢水衍文之説固¶
　善矣而其下文江水東迤北㑹于滙東為中江入于¶
　海之數言似亦可疑而彼猶未能盡正也嗚呼禹貢¶
<pb:KR3k0050_WYG_058-51b>¶
　所載者九州之山川吾之足迹未能遍乎荆揚而其¶
　所可疑者已如此不知耳目見聞之所不及所可疑¶
　者又當幾何是固不可得而知矣至於經之凡例本¶
　自明白而諸儒乃有過為新竒之説以亂之者若論¶
　導山而逾于河而以為導岍岐荆山之脉使之度河¶
　以為壺口諸山之類則亦不待聞見之及而知其謬¶
　矣夫禹之治水隨山刋木其所表識諸山之名必其¶
　髙大可以辨疆域廣博可以奠民居故謹而書之以¶
<pb:KR3k0050_WYG_058-52a>¶
　見其施功之次第初非有意推其脉絡之所自來若¶
　今論葬法者之所言也若必實以山脉言之則亦自¶
　有可言而尤足以見其説之謬者蓋河北諸山本根¶
　脊脉皆自代北寰武嵐憲諸州乘髙而來其脊以西¶
　之水則西流以入龍門西河之上流其脊以東之水¶
　則東流而為桑乾道幽冀以入於海其西一支為壼¶
　口大岳次一支包汾晉之源而南出以為析城王屋¶
　而又西折以為雷首又次一支乃為太行又次一支¶
<pb:KR3k0050_WYG_058-52b>¶
　乃為常山其間各隔沁潞諸川不相連屬豈自岍岐¶
　跨河東度而反為是諸山哉若過九江至於敷淺原¶
　亦有襲其謬者以為衡山之脉東度而來則以見聞¶
　所及而知其必不然也蓋岷山之脉其一支為衡山¶
　者已盡於九江之西其一支又南而東度桂嶺者則¶
　包湘源而北徑潭袁之境以盡於廬阜其一支又南¶
　而東度大庾者則包彭蠡之源以北至乎建康其一¶
　支則又東包浙江之源而北其首以盡于㑹稽南其¶
<pb:KR3k0050_WYG_058-53a>¶
　尾以盡乎閩越也豈衡山之脉能度九江而其度也¶
　又直為敷淺原而已哉又有欲以揚州之三江即為¶
　荆州之中江北江而猶病其闕一乃顧彭蠡之餘波¶
　適未有號則姑使之潛冒南江之名以足其數且又自¶
　謂聖經書法之妙非他人之所及是亦極巧而且新¶
　矣然自湖口而下江本無二安得有三且於下文之¶
　震澤又懸隔遼夐而不相屬也則又安能曲説而彊附¶
　之哉問諸吳人震澤下流實有三江以入于海彼既¶
<pb:KR3k0050_WYG_058-53b>¶
　以目驗之恐其説之必可信而於今尚可考也因并¶
　論之以俟來者質焉¶
　　江防總叙¶
　嘗閲三國志魏文帝至廣陵臨江見波濤洶湧歎曰¶
　嗟乎天所以限南北也而宋劉珏亦言金陵天險前¶
　據大江可以固守則長江豈不誠勝勢哉然王濬之¶
　克西陵北軍飛渡韓擒虎之濟采石陳人不覺則雖¶
　有勝勢亦恃吾所以守禦之者何如耳吕頤浩有言¶
<pb:KR3k0050_WYG_058-54a>¶
　諸郡自荆南抵儀真可渡處甚多豈不預為計望置¶
　使兩員一自鎮江至池陽一自池陽至荆南專提督¶
　造船且詢水戰利害但當時宋遷都建康恃江為守¶
　故有此論今天下一統其要害固不繫長江然潢池¶
　之警竊發不時頤浩造船水戰之説可無豫為之計¶
　乎是故操江廵江各有專寄而江防之設雖以備水¶
　寇其所以為建康之守禦者亦豫且密矣長江天塹¶
　尚慎旃哉¶
<pb:KR3k0050_WYG_058-54b>¶
　　南直𨽻江防事宜¶
　查得牒江都御史原奉勅書專管沿江一帶上自九¶
　江下至鎮江及通常狼福等處先年承平無事專一¶
　操練水兵禁戢鹽盗用重留都之衛以為江海之防¶
　一應兵事盡屬操江近縁倭變大江南北道臣俱兼¶
　提督軍務之任有所錢糧兵馬各歸撫屬體勢恒專¶
　調度自便而操江大臣仍照舊勅參錯行事臨警倉¶
　皇未免掣肘所以該科長慮有此建白看得長江南¶
<pb:KR3k0050_WYG_058-55a>¶
　北自𤓰儀鎮江之下有山破江而生名曰圍山此誠¶
　留都之門户而江海之噤吭也春汛之際南北撫院¶
　俱各設有兵船㑹哨防守自此以下接連海洋江面¶
　濶逺北有周家橋大河口掘港等把總而以狼山副¶
　總兵統之南有靖江福山乍捕等把總而以金山副¶
　總兵統之各為軍門專屬若復㕘以操江權任並大¶
　調度殊方使承行者無所歸心而前却者有以藉口¶
　或乖進止之宜恐非備禦之策况操院之設不妨院¶
<pb:KR3k0050_WYG_058-55b>¶
　事專管操江帶管廵官乃今急逺憂而忘内顧畧專¶
　任而重帶管似亦非命官之初意也合無自今以後上¶
　自九江下至江南圍山江北山江㑹口為操江信地¶
　如遇信警但在圍山三江㑹口以下專責南北督撫¶
　嚴督將領之類畢力堵截圍山以上逼近留都南北¶
　督撫仍與操江互為應援不許自分彼此致失事機¶
　及查圍山把總原設兵船向係江南廵撫管轄今信¶
　地既分前總應分專屬操江提督所有兵船器械糧¶
<pb:KR3k0050_WYG_058-56a>¶
　餉成造修理等項仍照舊䂓於江南辨給與操江衙¶
　門見役官耆兵勇三百員各相防守其三江㑹口先¶
　該操江都御史閭議題添設把總咨行廵撫㑹節經¶
　總廵撫督議定派各屬如徵軍餉銀二萬兩扣减民¶
　壯弓兵銀一萬三千零四十二兩二錢又原議事寧¶
　减免江洋嵗支必致乏絶倉卒之際復議派徵是無¶
　禆於寛卹而適増其科歛也合無將節年定派操江¶
　軍需俱照成䂓不必加减仍嚴行各屬如期徴解嵗¶
<pb:KR3k0050_WYG_058-56b>¶
　支之外稍有存餘聴行收貯以備緩急不許别項支¶
　銷再照車行百里例有行糧若召募之衆日有常支¶
　原無此例惟是交仗對壘之際憫其勤勞時有犒恤¶
　今遊兵俱召募而營兵例無外援若以預處行糧更¶
　議分派不免異同徒為紛擾萬一警報非常内地孔¶
　棘則南北督撫俱同憂責又須别為權宜互相接濟¶
　非可預擬而定設也¶
　江淮總兵官之設本為靖肅江洋輯寧地方上以制¶
<pb:KR3k0050_WYG_058-57a>¶
　𤓰儀之盗賊下以鎮通泰之鹽徒所以屏翰留都防¶
　䕶運道者也設必於鎮江者蓋以路通南北地呃咽¶
　喉金山備倭在其南儀真守備在其北適中可以調¶
　度據險可以設防取其傳報易而策應速也¶
　南直𨽻江防兩營信地¶
　　南岸安慶營¶
　元字號哨官樓船一隻常泊黄石磯上哨自馬當起¶
　下哨至崩灣止計一百五十里　自馬當紫磯牛磯¶
<pb:KR3k0050_WYG_058-57b>¶
　墩至香口止四十里　元字二號兵船一隻　彭澤¶
　縣哨船一隻　馬當廵司船一隻(共為/一聨)　自香口黄¶
　家嘴烏石磯至東流止三十五里　元字三號兵船¶
　一隻　香口土官廵船二隻(共為/一聨)　自東流廻龍山¶
　祝家磯至吉陽止三十里　元字四號兵船一隻¶
　東流縣哨船二隻(共為/一聨)　自吉陽馬家磯黄石磯至¶
　崩灣止四十五里　元字五號兵船一隻　東流縣¶
　哨船一隻　吉陽廵司船一隻(共為/一聨)¶
<pb:KR3k0050_WYG_058-58a>¶
　亨字號哨官樓船一隻常泊李陽河上哨至崩灣起¶
　下哨至池口止計一百四十里　自崩灣鴈汊下烟¶
　墩至黄盆止四十里　亨字二號兵船一隻　吉陽¶
　廵司船一隻　李陽廵司船一隻(共為/一聨)　自黄盆丁¶
　家港牛頭山至李陽河止三十里　亨字三號槳船¶
　一隻　貴池縣哨船一隻　李陽廵司船一隻(共為/一聨)¶
　　自李陽河黄公山烏沙夾上口至中口止三十里¶
　　亨字四號槳船一隻　池州府一號二號槳船二¶
<pb:KR3k0050_WYG_058-58b>¶
　隻(共為/一聨)　自烏沙夾中口軍渡灣下烟墩至池口止¶
　三十里　亨字五號兵船一隻　池州府三號槳船¶
　一隻　池口廵司哨船一隻(共為/一聨)　專守烏落洲池¶
　州府四號槳船一隻¶
　　荻港營¶
　仁字號哨官樓船一隻常泊大通上哨自池口起下¶
　哨至老鸛嘴錢家灣止計一百八十里　自池口芭¶
　莽港麻埠　至仙姑廟止三十里　仁字二號兵船¶
<pb:KR3k0050_WYG_058-59a>¶
　一隻　池州府下哨船一隻　池口廵司船一隻(共/為)¶
　(一/聨)　自仙姑廟郭港梅港河至五埠溝止三十里¶
　仁字三號兵船一隻　池州府哨船一隻　貴池縣¶
　哨船一隻(共為/一聨)　自五埠溝程家溝大通河至洋山¶
　磯止三十里　仁字一號樓船一隻　大通廵司哨¶
　船二隻(共為/一聨)　自洋山磯横港馬石磯至銅陵河止¶
　三十里　仁字四號兵船一隻　銅陵縣哨船一隻¶
　　大通廵司船一隻(共為/一聨)　自銅陵河長山磯丁家¶
<pb:KR3k0050_WYG_058-59b>¶
　洲至老鸛嘴止三十里　仁字五號兵船一隻　銅¶
　陵縣哨船二隻(共為/一聨)　自六百丈中江起至斷腰三¶
　江口止　銅陵縣哨船一隻　青陽縣哨船二隻(共/為)¶
　(一聨遊廵/夾江一帶)¶
　禮字號哨官樓船一隻常泊三山上哨自張潭起下¶
　哨至大信四合山止計二百里　自老鸛嘴錢家灣¶
　張灣潭至胭脂夾止三十里　禮字二號兵船一隻¶
　　石埭縣哨船一隻　繁昌縣哨船一隻(共為/一聨)　自¶
<pb:KR3k0050_WYG_058-60a>¶
　胭脂夾荻港河板子磯至舊縣止三十里　禮字三¶
　號兵船一隻繁昌縣哨船一隻　建陽衛廵船一隻¶
　(共為/一聨)　自舊縣黄石磯髙安橋至宗三廟止三十里¶
　禮字四號兵船一隻　繁昌縣哨船一隻　荻港廵¶
　司船一隻(共為/一聨)　自宗三爺廟鷄頭山龍王磯至三¶
　山止三十里　禮字一號樓船一隻　建陽衛廵船¶
　一隻　三山廵司船一隻(共為/一聨)　自三山楊家套螃¶
　蠏磯至魯港止三十里　蕪湖縣哨船二隻　河口¶
<pb:KR3k0050_WYG_058-60b>¶
　廵司船一隻(共為/一聨)　自魯港蕪湖河弋磯窰至稀泥¶
　港止三十里　蕪湖縣哨船二隻　禮字五號兵船¶
　一隻(共為/一聨)　自稀泥港四合山黄泥灘至大信止二¶
　十里　蕪湖縣哨船一隻　建陽衛哨船一隻　大¶
　信廵司船一隻(共為/一聨)¶
　　北岸安慶營¶
　利字號哨官樓船一隻常泊楊灣上哨自小孤史家¶
　港起下哨至洲頭口望江界止一百七十里　自史¶
<pb:KR3k0050_WYG_058-61a>¶
　家溝毛湖洲沙灣角至朱福溝止五十里　利字二¶
　號三號兵船二隻　宿松縣哨船一隻(共為/一聨)　自朱¶
　福灣楊灣中夾口至黄家(闕/)　　　　　利字五號¶
　六號兵船二隻　小孤廵司船一隻(共為/一聨)　專守沙¶
　灣角利字四號兵船一隻　自黄家&KR2121;急水溝孫家¶
　洲至桃樹灘止三十里　利字七號兵船一隻　望¶
　江縣廵船一隻　楊灣廵司船一隻(共為/一聨)　自桃樹¶
　灘雷溝蓮花洲至卞家套止三十里　上江總廵二¶
<pb:KR3k0050_WYG_058-61b>¶
　號船一隻　利字九號兵船一隻　雷港廵司船一¶
　隻(共為/一聨)　自卞家套林家灣至洲頭口止三十里¶
　利字八號兵船一隻　雷港廵司船一隻(共為/一聨)¶
　貞字號哨官樓船一隻常泊馬踏石上哨自洲頭口¶
　起下哨至老洲頭止計一百九十里　自洲頭口張¶
　風套海口至觀音港止三十里　貞字二號兵船一¶
　隻　懷寧縣哨船一隻　長楓夾廵司船一隻(共為/一聨)¶
　自觀音港上夾口桑園至竺家嘴止三十里　貞字¶
<pb:KR3k0050_WYG_058-62a>¶
　三號兵船一隻　安慶府廵船一隻　懷寧縣廵船¶
　一隻(共為/一聨)　自竺家嘴黄泥溝前江溝至柘家灣止¶
　二十五里　貞字四號兵船一隻　安慶府廵船一¶
　隻　長楓夾廵司船一隻(共為/一聨)　自柘家灣三江口¶
　新開灣至馬船溝止五十里　貞字五號六號兵船¶
　二隻　馬踏石廵司船一隻(共為/一聨)　自馬船溝花洋¶
　灘楊樹灘至源子港止三十里　貞字七號兵船一¶
　隻　下總廵二號兵船一隻　桐城縣廵船一隻(共/為)¶
<pb:KR3k0050_WYG_058-62b>¶
　(一/聨)　自源子港武梁洲老洲灣至老洲頭止三十里¶
　貞字八號槳船一隻　安慶衛哨守千百户船二隻¶
　(共為/一聨)¶
　　荻巷營¶
　義字號哨官樓船一隻常泊灰河鎮上哨自老洲頭¶
　起下哨至泥㲼河止計一百五十里　自老洲灣老¶
　洲頭王家嘴至六百丈止三十里　義字二號兵船¶
　一隻　桐城縣哨船一隻　六百丈廵司船一隻(共/為)¶
<pb:KR3k0050_WYG_058-63a>¶
　(一/聨)　自六百丈柞樹嘴爛泥灘至灰河止三十里¶
　義字三號兵船一隻　桐城縣哨船一隻　六百丈¶
　廵司船一隻(共為/一聨)　自灰河馬頭嘴土橋至宗三廟¶
　止三十里　義字一號樓船一隻　土橋廵司哨船¶
　二隻(共為/一聨)　自宗三廟省潭灣&KR3247;魚嘴至宋家灣止¶
　三十里　義字四號五號兵船二隻　無為州廵船¶
　一隻(共為/一聨)　自宋家灣鯉魚套横路口至泥㲼止三¶
　十里　義字六號兵船一隻　無為州廵船一隻¶
<pb:KR3k0050_WYG_058-63b>¶
　泥㲼廵司船一隻(共為/一聨)¶
　智字號哨官樓船一隻常泊冊港上哨自泥㲼河起¶
　下哨至牛屯張家溝止計一百五十里　自泥㲼龍¶
　池套薛家灣至燕家灣止三十里　智字二號兵船¶
　一隻　無為州哨船一隻　泥㲼廵司船一隻(共為/一聨)¶
　自燕家灣冊港傅家灣至石板州止三十里　智字¶
　一號樓船一隻　智字三號沙船一隻　冊港廵司¶
　船一隻(共為/一聨)　自石板洲新洲夾牛門河至惡江嘴¶
<pb:KR3k0050_WYG_058-64a>¶
　止三十里　智字四號兵船一隻　無為州哨船一¶
　隻　冊港廵司船一隻(共為/一聨)　自惡江嘴上新溝下¶
　新溝至田家溝止三十里　智字五號兵船一隻¶
　和州哨船一隻　裕溪廵司船一隻(共為/一聨)　自田家¶
　溝裕溪張家溝至西梁山止三十里　智字六號兵¶
　船一隻　裕溪廵司船一隻　牛屯廵司船一隻(共為/一聨)¶
　　議定班聨¶
　夫水兵自為水兵則其禦盗與為盗莫可詰民兵自¶
<pb:KR3k0050_WYG_058-64b>¶
　為民兵則其在船與不在船不可知故信地水兵派¶
　船一隻必用府縣廵司船二隻以三隻為一聨者乃¶
　相維相制義也又徃時壯快弓兵盡派出江以致一¶
　查㸃外盡皆不在皆以土著之民而日責以遊廵勢¶
　勿能也今計其原額名數多寡分班出哨大率以一¶
　班出江遊廵一班更休役遣不惟便情亦可行法故¶
　為之議班聫凢五欵¶
　一南北兩岸大約每信地三十里派兵船一聨各信¶
<pb:KR3k0050_WYG_058-65a>¶
　　地内大約岸上一墩則江上一船日則分而為三¶
　　以相接㑹夜則聚而為一以相覺察每日於信地¶
　　内輪流哨㑹永為定守¶
　一信地有水兵船一隻必派府衛州縣廵司民兵船¶
　　二隻共為一聨如水兵船不在則民兵船報廵江¶
　　官轉報江防官速報本道如民兵船不在則哨官¶
　　報總官速報本道以慿各行挐究¶
　一民兵船有分二班者一班出江一班休息有三班¶
<pb:KR3k0050_WYG_058-65b>¶
　　者以二班出江一班休息有不分班者必其工食¶
　　與水兵等者也以上各船俱聴哨官約束查㸃凢¶
　　輪出江之月有不在船者除本兵綑打外盡追一¶
　　年工食入官¶
　一府民快下班者即應於府江防㕔聴用州縣民快¶
　　下班者即於州縣廵江官聴用弓兵下班者即應¶
　　於廵檢處聴用其一應比較齎遞俱於下班者撥¶
　　用並不許再將出江兵船差遣違者重究¶
<pb:KR3k0050_WYG_058-66a>¶
　一民兵船出江之月船多者人船俱換船少者換人¶
　　而不換船但過初二日不赴更換者哨官即便報¶
　　來以慿挐究¶
　　議定㑹哨¶
　夫兩岸官兵分派信地聨三為一遊廵有重兵布絡¶
　有專哨盗固屏逺矣但法令滋久則漸玩兵心不束¶
　則易弛相應立法㑹哨以别勤惰以課功罪故為之¶
　議㑹哨凢五欵¶
<pb:KR3k0050_WYG_058-66b>¶
　一兩營備總官奉題准事例俱遵操院憲單安慶守¶
　備逢二日㑹南湖守備於上水逢六日㑹荻港把總¶
　於下水荻港把總逢六日㑹安慶守備於上水逢二¶
　日㑹遊兵營把總於下水軍衛自廵江指揮以下有¶
　司自廵江丞簿以下悉聴查照但有不到者開報本¶
　道與操院詳奪¶
　一兩營哨官俱照本道憲單接㑹今定安慶營元字¶
　號哨官逢三日上與彭澤縣廵江官接㑹七日下與¶
<pb:KR3k0050_WYG_058-67a>¶
　東流縣接㑹亨字號哨官逢三日上與東流縣廵江¶
　官接㑹逢七日下與池州府廵江官接㑹利字號哨¶
　官逢三日上與望江縣廵江官接㑹逢七日下與安¶
　慶府廵江官接㑹貞字號哨官逢三日上與懷寧縣¶
　廵江官接㑹逢七日下與安慶衛守老洲頭哨官接¶
　㑹如荻港營仁字號哨官逢三日上與貴池縣廵江¶
　官接㑹逢七日下與繁昌縣廵江官接㑹義字號哨¶
　官逢三日上與銅陵縣廵江官接㑹逢七日下與蕪¶
<pb:KR3k0050_WYG_058-67b>¶
　湖縣廵江官接㑹禮字號哨官逢三日上與安慶衛¶
　老洲頭哨官接㑹逢七日下與無為州廵江官接㑹¶
　智字號哨船逢三日上與無為州廵江官接㑹逢八¶
　日下與和州廵江官接㑹如安慶衛上廵江指揮逢¶
　一日與九江衛廵江官接㑹下廵江千户逢五日與¶
　建陽縣廵江指揮接㑹建陽衛哨官逢二日上與當¶
　塗縣廵江官接㑹逢六日下與遊兵營第三哨哨官¶
　接㑹凢遇㑹哨之日但有不到者徑註單内繳報其¶
<pb:KR3k0050_WYG_058-68a>¶
　有司廵江軄官俱各如期而至毋許相左俱取各官¶
　私記關防為准其信地内廵檢土官悉聴查㸃但有¶
　違抗開報備總官轉報本道詳奪¶
　一岸上一墩江上一船岸有警則報船江有警則報¶
　墩相應相接地里均矣但一聨之中須以水兵為主¶
　如輪日信地哨船有功水兵同之各船次之如輪日¶
　信地哨船失事水兵亦同之各船次之凢信地在一¶
　聨之内水兵不得推諉如哨官船以接㑹不在槳船¶
<pb:KR3k0050_WYG_058-68b>¶
　代在信地接㑹不許並出但私回不到查發本船綑¶
　打追工食外一連同罪失事隱匿查發信地哨官綑¶
　打外把總官㕘究¶
　一兩岸兵船每日於所分信地擺列凢遇三府江防¶
　官將本道㑹哨簿發到本船即於簿空格内填註姓¶
　名并接到日期地方於前件下填註有事無事及陰¶
　晴風雨縁由自上水來者即刻遞下自下水來者即¶
　刻遞上各船照前填註接㑹但有不在信地者即於¶
<pb:KR3k0050_WYG_058-69a>¶
　簿格内填註其信地其船官兵不在越過徑交與上¶
　下手官兵接去兩岸一週仍送江防官轉報不到者¶
　本道徑拏綑打仍追工食充越過官兵之賞如將㑹¶
　簿遞墩者綑究¶
　一安池大江防官本道各印發循環㑹哨簿二本各¶
　江防官即於本府信地不拘上水下水先發一本以¶
　次兩岸接㑹一週一面將簿内查覈有無不到稽誤¶
　縁由連簿報道一面再發一本接㑹各江防官凢遇¶
<pb:KR3k0050_WYG_058-69b>¶
　暇日仍親自出江查㸃如此而官兵有不在江上者¶
　寡矣¶
　　江西江湖要害¶
　長江一帶自吉安府起至峽江縣中間　張家渡¶
　天井壩　狗子嶺　牛口江　龍邱　雲洲　或居¶
　民窵逺　墨潭　桐江横　釣魚臺　或四壁皆山¶
　其　富口　石窩　二處雖有人烟尤多土賊　峽¶
　江縣起至豐城縣中間　桐江　墓膳　烏口　象¶
<pb:KR3k0050_WYG_058-70a>¶
　口　蓮花潭　長排　城排　城頭潭　横梁　孔¶
　埠　枯州　斗角灘　凉傘洲　拖船埠　黄埠腦¶
　安沙壩　老蛤石　小港口　漳湖渡　龍霧洲¶
　象牙潭　爛泥灣　數處港口交雜人烟稀疎尤為¶
　盗賊出没匿藏之所從此入東湖有　黄溪渡　趙¶
　家圍　白沙寨　漁門寨　樊西寨　焦湖坽口¶
　龍山　鄔子　梅岐寨　南山埂　康山上下　蛇¶
　山　五谷潭　棠陰　柴棚　瑞洪　四山　三山¶
<pb:KR3k0050_WYG_058-70b>¶
　又自樵舍　昌邑　迤西至具城轉折三横及中洲¶
　等處入西湖　倉厫洲　兩河口　松門　吉山¶
　鷪子口　洋瀾　渚溪　左蠡　青湖　洲山　青¶
　山　大孤山　從此出江則城子鎮至馬當内有¶
　新開口　小池口　楊家穴　南湖嘴　沿洲港¶
　鱘魚嘴　黄茅潭　小孤袱　茅湖夾　女兒港¶
　以上各處所俱稱要害春夏水漲港嶼瀰漫盗賊揚¶
　㠶縱槳勢或難當秋冬水涸支港縱横盗賊舶舟伏¶
<pb:KR3k0050_WYG_058-71a>¶
　岸防或不及甚當晏起早住務要趕趨地頭不可貪¶
　程夜行及聴稍子哄誘致其通賊自害¶
　自吉安府萬安縣良口起至九江府彭澤縣馬當鎮止¶
　通計要害地方八十一處¶
　守備廵湖廵江廵河廵捕廵司等官共四十員¶
　座哨戰船共一百四十二隻　水手共一百名¶
　添設遊兵除江道不用外每遇春夏水漲之時東湖¶
　梅岐寨添委饒州所百户一員帶領哨船八隻精兵¶
<pb:KR3k0050_WYG_058-71b>¶
　一百四十名蛇山寨添委饒州所百户一員帶領哨¶
　船七隻精兵一百三十名徃來廵邏¶
　¶
　¶
　¶
　¶
　¶
　圖書編卷五十八¶
