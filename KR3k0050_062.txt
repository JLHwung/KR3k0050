# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.185367
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷六十二
<pb:KR3k0050_WYG_062-1a>¶
欽定四庫全書¶
　圖書編卷六十二¶
　　　　　　　　　　　　　明　章潢　撰¶
　　西嶽總叙¶
　華州圖經云蓮花峯上有三峯上接三光中有石池¶
　二十八所上應二十八宿青松緑竹叢生高岡白雲¶
　翠靄旋於幽草懐藴金玉蓄藏風雷為大帝之别宫¶
　迺神仙之窟宅也况是山多石四面皆壁立瀑布飛¶
<pb:KR3k0050_WYG_062-1b>¶
　流誠為竒觀唐宋以來題詠甚多嘉靖乙夘地震悉¶
　皆傾覆僅以見存者録之其靈異形勝之狀葢取古¶
　本考證不得稍有損益也則夫是編所載豈特古今¶
　仙蹟靈異與夫竒碩之士窮探𡨕搜發舒其逸興藻¶
　思而已哉¶
<pb:KR3k0050_WYG_062-2a>¶
¶
<pb:KR3k0050_WYG_062-3a>¶
　陜西西安府山曰終山(乃關中南山西起隴鳳東踰/商洛緜亘千里有餘其南北)¶
　(亦然隨地異名總/言之則曰南山耳)大乙(五經要義終南一名太乙猶/曰天下第一山也一名地肺)¶
　(山秦四皓隐/地肺山即此)龍首山(一名龍首原長六百七十里起/伏盤曲貫秦漢隋唐都在内其)¶
　(西北高處則為秦長樂漢未央稍東南城六坡則為/隋城唐西内擬乾六爻之地其東則為唐南内興慶)¶
　(龍池之所其地則為唐東内大明宫含元宣政紫宸/蓬萊金鑾諸殿之所南内之東南引滻水入城則為)¶
　(龍首渠入東苑則為龍首池龍首殿皆以/是得名原之所經今城東南則狗脊嶺)驪山(臨潼/東)¶
　金沙洞(在長生殿南三里按驪山東西長數十里其/陽為藍田北山其隂為温泉其上為石魚巖)¶
　(又東南走馬嶺其東為東繡嶺為石瓮谷為鳳凰原/為金釡山為新豐原為浮胏山皆驪山東麓其西為)¶
<pb:KR3k0050_WYG_062-3b>¶
　(西繡嶺其/山畔有峯)石樓(盩/厔)馬嵬坡(興/平)嶢山(藍/田)秦嶺(入商洛漢/中者必越)¶
　(嶺而後達遇雪則阻/故韓文公至是困焉)七盤山(通典云七盤十二/紆藍關之險路也)嵯峨¶
　(涇/陽)冡嶺(商/)商洛山(四皓/隐此)大華(華隂南十里即西嶽以/西有少華山故此曰大)¶
　(華山李白詩云石作蓮華雲作臺今觀山形外羅諸/山如蓮瓣中芙蓉玉女明星三峯特出如蓮心其下)¶
　(為雲臺山高五千仭片石壁立如削成上有八卦池/大乙池白蓮池細辛坪五粒松玉女洗頭盆老君洞)¶
　(仙碁臺菖蒲池蘆葦池二十八/宿池及蒼龍嶺日月崖仙掌巖)落鴈峯(在華山唐李/白登之曰此)¶
　(山最高呼吸之氣想通帝座矣恨/不携謝眺驚人詩來以問青天耳)毛女峯(嶽/西)雲臺峯¶
　(在嶽東北兩峯峥嶸四面陡絶上冠/景雲下通地脉凝然獨秀有若雲臺)焦公巗(在嶽東/南真人)¶
<pb:KR3k0050_WYG_062-4a>¶
　(焦孝龍/隐此)王刁三洞(在嶽東仙人王遥與刁自然俱于/此登仙故名洞有三上洞人莫能)¶
　(到中洞有飛石遮洞/門下洞隐居者多)石僊洞(在嶽北面半腹中深不/可測時出異色雲氣洞)¶
　(口有丹青石似仙人之狀故名洞上有/瀑布飛流直下三千餘丈又名水簾洞)陳希夷菴(菴/前)¶
　(有睡/洞)壺公石室(嶽西北孤峯上/可容十餘人)𤣥象山(渭/南)金粟(蒲/城)𤣥¶
　扈(洛南黄帝/時鳳銜圖)磬石(耀/)堯門(三/原)中山(富/平)鰲背(同/官)龍門山¶
　(韓城縣東北八十里禹貢導河至龍門吕氏春氏曰/龍門未開河出孟門東大溢是謂洪水禹鑿龍門始)¶
　(南流按河水至此自山直下千仭濺沫如雨濤聲如/雷地皆震撼其下湍瀾驚波如山如沸兩崖皆斷山)¶
　(絶壁相對如門惟神龍可越故曰龍門秦/記大魚至是不能化龍者有暴腮之困)錯開河口¶
<pb:KR3k0050_WYG_062-4b>¶
　山(此山在龍門山北其河口畧似龍門而未通葢鯀/治水時所鑿九載績用弗成者也今跡存名錯開)¶
　(河/口)梁山(乾即古/公踰者)明月(永/壽)九嵕(醴/泉)大白(武功山高恒積/雪望之皓然故)¶
　(名諺云武公大/白去天三百)武功(大白/相連)惇物(武/功)紫㣲(邠/)石門(淳/化)黒¶
　石巖(三水縣東門山之西其/山石色似漆壁立萬仭)五丈原(武功即諸葛/亮屯兵處)東¶
　西女學洞(富/平)¶
　鳳翔府山曰雍山(城西雍水所出山形/四面不見四方故名)岐山(山有兩/岐亦名)¶
　(天/柱)梁山(岐/山)石鼓(寳雞山麓有十石鼓監/周宣時物今存國子)陳倉(寳/雞)茂陵(扶/風)¶
　青蓮(麟/游)隴山(隴/)大白(郿東南關中諸山莫高于此上/有鐵鑄山神牌三有湫池雖三)¶
<pb:KR3k0050_WYG_062-5a>¶
　(伏亦凝冰山巔常有積雪不消盛夏視之猶爛然/故以大白名有鬼谷即鬼谷子授蘇秦押闔術處)&KR0008;¶
　山(隴汧水自出/即禹貢所載)泉龍(汧/陽)馬鞍(汧/陽)¶
　漢中府山曰天臺(府城北有金/石可作硯)連城(褒/城)斜谷(舊有棧/閣二千)¶
　(九百八十九間板閣二千八百九十/二間土人云其間有一溪可行舟)褒谷(北口曰斜/南口曰褒)¶
　(長四百七十里同為一谷兩/谷高峻中間谷道褒水所出)斗山(城固山有五宂通/崑崙長安武當青)¶
　(城隴山有肉/芝食之延壽)寒泉(洋/)子午谷(洋縣東北六十里舊子/午谷在金州安康縣界)¶
　篔簹谷(舊志文與可/作亭谷中)金竹(西/郷)南岐(鳳/)嶓冡(沔即禹貢/嶓冡導漾)¶
　大景(沔穴出魚長八/九寸即丙穴)嘉魚洞(寧羌州南七十里西流/河崖畔秋冬水涸則魚)¶
<pb:KR3k0050_WYG_062-5b>¶
　(藏春夏水漲則魚出味美似鰣詩所謂/南有嘉魚傳謂出自沔南之丙穴即此)聖水崖(崖畔/懸一)¶
　(石如龍頭滴水崖下/過客飲而甘之故名)七星洞(州北百里崖畔/有七孔如星)金牛峽¶
　(一名五/丁峽)滴水巖(兩山峭拔中有飛/瀑自石下至山根)玉女(畧陽山高千/仭多雲霞映)¶
　(之不見其巔山/半有白石如人)羅漢洞(一在縣南七十里嘉陵江上/靈巖寺東南十餘丈闊數尋)¶
　(後有&KR0201;穴深不可測中有石柱承載巖崖左有藥水/巖一在城北百四十里深數丈濶五尋洞前有大石)¶
　(由傍/而入)天柱(金/州)青碌洞山(州西有古石/洞二十處)心山(在州/西北)藥婦¶
　平利十八盤(石/泉)紫荆(洵/陽)神僊洞(縣西南内有生成石/蓮花一十九朶石獅)¶
　(子一洞門鐫紫葢/神仙洞天六字)望夫石(紫陽一婦以夫從戎/朝夕登望後化為石)¶
<pb:KR3k0050_WYG_062-6a>¶
　平凉府山曰崆峒(府城西上有問道宫黄帝問道廣/成子葢在此山又有𤣥鶴洞廣成)¶
　(洞/)香爐峯(在崆峒山自香爐臺望倒/挿石上巨下鋭尤為竒怪)五馬(崇/信)樺嶺(華/亭)¶
　見子巖(華/亭)金佛硤(土有金粧石佛像三在石崖内峽/長二十里峭壁對峙不見天日當)¶
　(河西/孔道)東山(鎮/原)六盤(開/成)回中(涇/)保巖(靈/臺)隴山(静/寧)盤龍(莊/浪)¶
　美高(隆/徳)¶
　鞏昌府山曰西山(城西廣漢/水自出)西巖(安/定)雪山(㑹/寧)玉狼(通/渭)¶
　西傾(漳即禹/貢所載)石門(寧/逺)朱圉(伏羌即禹貢所/載俗名白崖山)祁山(西和/上有)¶
　(城險峻開山圖云漢陽郡西南有祁山乃九州之名/阻天下之竒峻蜀志云諸葛亮率諸軍伐魏攻祁山)¶
<pb:KR3k0050_WYG_062-6b>¶
　(以木牛流馬/運餉即此)仇池山(成縣南四面壁立峭絶有自然/樓櫓却敵狀上有平地方二十)¶
　(餘里自下而上有羊/腸盤道三十六迴)通靈山(四山環合二水縈流有/流水泉自巖竇飛落如)¶
　(玉繩亦/勝境也)雕窠谷(州南麥積山北有隗囂避暑宫故基/對面有瀑布㵼蒼崖間亦勝景也)¶
　鐵堂峽(峽有石筍青翠/漢姜維居此)銀樁崖(州東北壁立萬仭崖/畔石柱如銀色光映)¶
　(日傍有洞穴/求之莫得入)九龍(秦/安)寳葢(清/水)卧龍(階/)五仙洞(階州東/白水江)¶
　(之南山半有洞穴深百餘里中有黄盧木橋又有鐵/橋橋下皆有流水如佩環之聲渡鐵橋數里有大風)¶
　(不可入㣲聞有雞犬/聲不知何境界也)伶倫(徽/)鸑鷟(兩當縣東古鳳州/取名此山腰有登)¶
　(真洞傍有列宿峯石/鏡峯下有分水溪)登真洞(鸑鷟山唐張果老登真/之所洞高一丈深百尺)¶
<pb:KR3k0050_WYG_062-7a>¶
　臨洮府山曰西傾(府城/西南)鳥鼠(渭南又名青雀鳥鼠同/穴鳥名鵌鼠名鼷禹貢)¶
　(導渭自鳥/鼠是也)龕山(金/)臯蘭(蘭州南五里州之望山也高/峻澤厚左右蜿蜒如張兩腋)¶
　(東西環拱州城延袤二十五里漢霍去病擊匈/奴鏖戰臯蘭山下即此地因謂是山為關塞云)牛山¶
　(金/)鎻林峽(洮水所經諸峯聳削兩崖縣/絶林木森鬱宛似封固故名)通谷(其谷東/西出入)¶
　(中可容千百人往來不踰數/十歩上有大竅可見天日)¶
　慶陽府山曰大白(城北黒/水發源)子午(合水黄帝/塟衣冠處)烏崙(環/)撫¶
　琴(真/寧)馬嶺(安化山左右有川其間舊多居民有菓實/猿烏巖洞幽䆳莫窮所止相傳漢之牧地)¶
　延安府山曰嘉嶺(城東南范仲淹大書/嘉嶺山三字鐫石)五龍(敷/施)伏陸¶
<pb:KR3k0050_WYG_062-7b>¶
　(甘/泉)三塠(安/塞)九吾(保/安)孟門(宜/川)青眉(延/川)獨戰(延長其山峻/險一人獨戰)¶
　(可以/當千)錦屏(屹然高聳四時花木蒼翠及槅寺/廟樓閣青紅望之如錦屏然故名)龜山(鄜/)¶
　石空洞(石洞深一丈五尺内鑿萬/佛石像世傳魯般所鑿)玉仲(中/部)玉華(宜/君)䟽¶
　屬(綏徳/州境)筆架(清/澗)龍眼(神/木)五虎(府/谷)潄玉巖(延長其中可/容百人泉出)¶
　(如/練)¶
　寧夏衛山曰賀蘭山(城西盤㨿數百/里倚以為固)寧夏中衛山曰¶
　沙山(城/西)洮州衛山曰東隴(衛/城)西傾(禹貢西傾因/桓是來即此)¶
　岷州衛山曰岷山(城北山黒/無樹木)魯般崖(衛南兩崖懸絶/有二靈柯挿入)¶
<pb:KR3k0050_WYG_062-8a>¶
　(巖隙間俗傳魯般鑿山引臨江/水入白水江以去塗塞之患)¶
　河州衛山曰積石(城西北即/禹貢所載)雪山(四時/有雪)¶
　靖虜衛山曰烏蘭(城/南)素嶺(守禦所其山高聳夏冬積/雪因名黒水源出於此)¶
　行都司各衛山曰合黎(即禹貢導弱/水至于合黎)祁連(本名/大山)焉支¶
　(山舟後漢匃奴失此山歌失/我焉支山使我婦女無顔色)金山(永昌城北/麗水自出)白嶺(凉/州)¶
　馬蹄(廿州巖石間有神𩦸足在焉/又有林松青松丹峽三名)崑崙(肅州衛西南/與甘州山連)¶
　(其巔峻絶經夏積/雪不消世呼雪山)蘇武(鎮畨衛東相傳/即蘇武牧羝處)大松(莊/浪)積石¶
　(西/寧)三危(沙州三山聳出雲表故名即/舜竄三苗禹貢導黒水處)三隴(流沙磧玉/門關外有)¶
<pb:KR3k0050_WYG_062-8b>¶
　(三斷石/極大)鳴沙山(沙州城南峯崿危峻沙如乾糖天氣/清朗沙鳴聞於城内其沙或隨人足)¶
　(而墮經宿/復還山上)塞外山曰天山(舊伊吾郡有天山高十五/里廣六十里冬夏積雪不)¶
　(消一名雪山匈奴過之皆下馬拜漢遣貳師將軍李/廣利將三萬騎出酒泉繫右賢王于天山得虜萬騎)¶
　(而還即/此處)¶
　　關陜山川¶
　夫秦四塞之壤也雖偏鎮乎西隅而國之形勝實為¶
　天下雄固帝王之業也若夫盤互而秀於南者則終¶
　南太乙焉嶐乎䕃於西極而東望潼關者則華嶽焉¶
<pb:KR3k0050_WYG_062-9a>¶
　東注咸陽則灃水之所導也其境有蘭池阿房之宫¶
　咸陽之南周之鎬京也茫茫四陵南北相望秦宫所¶
　營灃其鬱焉豈惟涇水之望陵哉西北臨乎豳國而¶
　奕奕者其梁山乎絪緼而蒼蒼内有離宫别館昆明¶
　西夾輦道紆曲而相屬者秦之上林也鬱然起于鄠¶
　之東南者有紫閣峯焉其周之靈臺廢也久矣横亘¶
　乎藍田者有秦嶺焉灞水之所出嶢關之所鎮也截¶
　于西域而嫖姚之所開者其玉門關乎環于漢陽而¶
<pb:KR3k0050_WYG_062-9b>¶
　㣲茫者其鳥䑕乎限於北漠之郵匈奴倚垣而窺者¶
　秦之長城紫塞也扞蔽朔方而胡笳戰馬之所集者¶
　其賀蘭山乎聲下龍門景入太華而浩蕩者黄河也¶
　而瀑布之漭漾則大白焉荆山峙於河則大禹鑄鼎¶
　之墟也若夫太液曲江之池樂游細栁之原驪山之¶
　温泉新豐之枌社隴山之九坂長安之章臺又有博¶
　望西郊芙蓉未央長樂建章甘泉之宫不可勝數其¶
　近而羅列者皆鍾秀于雍州其逺而環帶者皆隐耀¶
<pb:KR3k0050_WYG_062-10a>¶
　於關中也¶
　　三山(終南大/白太華)¶
　終南山在西安府南五十里東自藍田縣界西入咸¶
　寧縣界石鰲谷以谷水出與長安咸寧二縣分界西¶
　四十里禹貢終南惇物至于鳥鼠詩曰終南何有有¶
　條有梅毛註周之名山終南也左氏傳曰荆山終南¶
　九州之險也杜註曰終南在始平武功縣南漢書曰¶
　太乙山又為終南山五經要義曰太乙一名終南在¶
<pb:KR3k0050_WYG_062-10b>¶
　扶風武功縣關中記曰終南一名中南言在天中居¶
　都之南也又曰終南太乙左右三十里内名福地三¶
　秦記曰太乙在驪山西去長安二百里一名地肺山¶
　東方朔傳曰終南山天下之大阻也其山多玉石金¶
　銀銅鐵豫樟檀柘異類之物太白山按三秦記曰大¶
　白山在武功縣南去長安二百里不知高幾許俗云¶
　武功大白去天三百里周地圖記大白山甚高上常¶
　積雪無草木半山有積雪如瀑布則澍雨人常以為¶
<pb:KR3k0050_WYG_062-11a>¶
　候語曰南山瀑布非朝即暮水經注曰大白山南連¶
　武功諸山最為秀傑冬夏積雪望之皓然吉茂蘇則¶
　值亂隐於扶風南大白山中按大白武功二山在郿¶
　縣葢舊武功縣地也今武功縣無此山華山大華之¶
　山今在華隂縣西山海經云華山之首曰錢來山其¶
　形削成而四方其高五千仭廣十里命曰西嶽又西¶
　八十里曰小華山又西八十里曰符禺山又西六十¶
　里曰石脆山又西七十里曰英山又西五十二里曰¶
<pb:KR3k0050_WYG_062-11b>¶
　竹山又西二百里曰浮山又西百五十里曰畤山又¶
　西百七十里曰南山又西百八十里曰大畤山又西¶
　三百二十里曰嶓冡山又西三百五十里曰天帝山¶
　西南三百八十里曰臯塗山又西百八十里曰黄山¶
　又西二百里曰翠山又西二百五十里曰騩山自錢¶
　來至於騩山二千九百五十七里按華山三峯中一¶
　東西各二鼎峙盤旋峻極不可窮覽何景明曰大華¶
　終南大白實一山延亘不絶大華在華隂終南在長¶
<pb:KR3k0050_WYG_062-12a>¶
　安大白在郿各望其地異號爾其山首枕嵩芒尾貫¶
　羌蜀表裏秦關葢邦域大紀云(雍大/記)¶
　　終南山¶
　五經要義云終南山長安南山也一名大乙潘岳關¶
　中記云其山一名中南言在天之中居都之南故曰¶
　中南福地記云其山東按驪山大華西連大白至于¶
　隴山北去長安八十里南入楚塞連屬東西諸山周¶
　迴數百里名曰福地辛氏三秦記云其山從長安向¶
<pb:KR3k0050_WYG_062-12b>¶
　西可二百里中有石室靈芝常有一道士不食五榖¶
　自言太乙之精齋潔乃得見之而所居地名曰地肺¶
　可避洪水相傳云上有水神人乘船行追之不及猶¶
　見有故漆船者秦時四皓亦隐此山(初學/記)¶
　　驪山¶
　驪山在西安之臨潼縣南半里即抵其麓經雷神殿¶
　東折門有綽楔榜曰温泉池過此有室三楹啟其扄¶
　即温泉也¶
<pb:KR3k0050_WYG_062-13a>¶
　　岐山¶
　鳳翔即岐周今在八府為地少然邑凑而無險阻土¶
　物亞於西安余至鳳縣觀鳳鳴之山曰南岐至成縣¶
　詢古西康州有鳳鳴處鳳縣今屬漢中成縣今屬鞏¶
　昌各去數百里間於羌戎則文王治岐地葢廣逺也¶
　　褒斜谷¶
　褒谷在褒城縣北郡國志謂北口曰斜南口曰褒長¶
　四百七十里同為一谷兩谷高峻中間谷道褒水所¶
<pb:KR3k0050_WYG_062-13b>¶
　流乃張良送高祖至褒中説燒棧道曹操出斜谷遮¶
　要以臨漢中諸葛亮由斜谷取郿皆此道也斜谷在¶
　府西北入路至鳳州界百五十里有棧閣二千九百¶
　八十九間板閣二千九百九十二間土人云其間有¶
　一溪可行舟¶
　　龍門山¶
　去軍城五里官道之傍懸壁環合上透碧虚中敞大¶
　洞卞潄清泉宛然天造水簾懸夏冰柱凝冬真異境¶
<pb:KR3k0050_WYG_062-14a>¶
　也文潞公詩壺中别有境天下更無竒宋景文趙清¶
　獻王素韓絳田况吕公弼吕大防諸公皆有留題行¶
　三里又有後洞蘇元老龍洞記自利至興行五百里¶
　幾半蜀道而巖洞之可喜者莫如龍洞重簷厦屋深¶
　不可窮唐沈雲卿詩長竇亘五里宛轉復嵌空伏湍¶
　照濳石瀑水生輪風¶
　　仇池諸山¶
　在鞏昌府成縣西一百里寰宇記在成州上禄縣其¶
<pb:KR3k0050_WYG_062-14b>¶
　山高峯萬仭自利州來其東西二門盤道可七里元¶
　和志載宋書氐胡傳云仇池方百頃四面陡絶高平¶
　地二十餘里羊腸盤道三十六回山上有豊水泉煮¶
　土成鹽范&KR0110;後漢書河池方百里左右皆曰白馬氐¶
　麥積山在鞏昌府來南八十里去舊天水縣東百里¶
　狀如麥積為秦地林泉之冠上有姚秦所建瑞應寺¶
　山之北曰雕巢谷有隗器避暑宫對面瀑布㵼出蒼¶
　崖間又有魏乞弗後墓鎻林峽在臨洮府城南六十¶
<pb:KR3k0050_WYG_062-15a>¶
　里曰史家灣洮水所經㑹灣之右即南山麓路引一¶
　線穿麓入峽峽之阻諸峰聳峭兩崖懸絶故山道狹¶
　隘林木鬱森四封固蔽而無所通故曰鎖其桃源自¶
　番疊戍界與岷山分𣲖江東行者此經岷州穿鐵城¶
　旋入萬山間凌波盤渦倒山堙谷而來遂受吞此峽¶
　適一登臨則衝波騰浪激盪險壯突出峽口滔滔巨¶
　野逼府城而去龍門山在舊太安軍城五里去今沔¶
　縣南六十里官道之傍懸壁環合上透碧虚中敞大¶
<pb:KR3k0050_WYG_062-15b>¶
　洞下潄清泉宛然天造水簾懸夏冰柱凝冬宋文潞¶
　公宋景文皆有留題行三里又有後洞蘇元老龍洞¶
　記自利至興行五百里幾半蜀道而巖洞之可喜首¶
　莫如龍洞重簷厦屋深不可測¶
<pb:KR3k0050_WYG_062-16a>¶
¶
<pb:KR3k0050_WYG_062-17a>¶
¶
<pb:KR3k0050_WYG_062-18a>¶
¶
<pb:KR3k0050_WYG_062-19a>¶
¶
<pb:KR3k0050_WYG_062-20a>¶
　　西嶽大華山¶
　經曰大華之山削成而四方其高五千仭其廣十里¶
　葢指華中削成而四方者爾四方之外宫之盡華也¶
　自縣南十里入谷逶迤上二十里抵削成北方壁下¶
　乃谷即西南出不可行行東北大霤中一峽纔容人¶
　左右穿受手如决吻人上出如自井中者千尺曰千¶
　尺峽北不至十歩復得一峽百尺人上出如前峽曰¶
　百尺峽則東南行厓往往如覆敦出人穿其穹中行¶
<pb:KR3k0050_WYG_062-20b>¶
　穹中穿如仄輪牙也厓絶為橋者二所東北徑雲臺¶
　峯東南得大阪可千尺人從其罅中躡街上阪窮為¶
　棧五歩顧見罅中如一耦之&KR0908;新發諸耜矣罅中穿¶
　如峽中峽中衘如罅中峽中之繘垂罅中之繘倚皆¶
　自汲也棧北得厓徑丈人仄行於穿手在决吻中左¶
　右代相受踵二分垂在外足已茹則齧膝也足已吐¶
　是以趾任身也北不至十歩厓乃東折得路尺許如¶
　厓剡中人並厓南行耳如屬垣者二里剡窮復西出¶
<pb:KR3k0050_WYG_062-21a>¶
　厓上行則積穿三丈有厓從北來踆此厓上復高三¶
　丈自踆首南行厓如前剡中屬耳甐耳矣三里而近¶
　為蒼龍嶺嶺廣尺有咫長五百丈厓東西深數千仭¶
　人莫敢睨視是酈生所稱搦領須騎行者矣雖今得¶
　十級行哉足欲置之置先嘗一足于級上置也然後¶
　更置一足其所置足猶若置入石中者猶人人不自¶
　固匍匐進也及窮得厓踆焉高二丈一隅西北出人¶
　從其隅上南一里得厓又盡磝不可以穿繘自汲也¶
<pb:KR3k0050_WYG_062-21b>¶
　是皆所謂懸度矣不至百歩西北冒大石出厓下西¶
　南上二里得松林五樹稱五將軍厓上者不見杪厓¶
　下者不見本從縣中望見松如樹菼也西一里有大¶
　石如百斛囷不知何來客於此横道而處踰之為穿¶
　徑二十所西南百歩得巨靈掌掌在削成東北方壁¶
　上不盡壁五丈許人不得至掌二丈許掌形覆其拇¶
　北引如三尋之㦸從縣中望見掌即五指參差出壁¶
　上也又西百歩詣削成四方上矣西南望削成四方¶
<pb:KR3k0050_WYG_062-22a>¶
　中東北望所從上削成道道從東北隅出二十里是¶
　錞于雲臺峯猶杓之在斗矣削成上四方顧其中汙¶
　也上宫在汙中西北玉井在上宫前五尺許水出於¶
　其上濳于其下東北淫大坎中凡二十八所北注壁¶
　下壁下注道中一穴北出水從上冪之也四壁之穴¶
　各在一摶上宫東南上三里許得明星玉女司含神¶
　霧稱明星玉女持玉漿乃祠在大石上長十丈許祠¶
　前輒拆拆下有穴穴有石如馬拆南五丈坎如盤者¶
<pb:KR3k0050_WYG_062-22b>¶
　五所如白者一所水方澹澹也下從祠東南峽中行¶
　二里得池二所大如輪東西行三里望見衛叔卿之¶
　博臺在别巔為埓不盡厓尺中如砥可坐十人厓南¶
　北繘纚纚也欲度者先握繘自懸厓中乃跖厓自汰¶
　令就繘不得繘還跖厓自汰得而後釋所自懸繘也¶
　此即秦昭王使人施鈎梯處也西南上三里許得一¶
　峽如括曰天門門西出為棧而銅柱陿不能尺長二¶
　十丈棧窮穿井下三丈竅旁出復西行如棧而銅柱¶
<pb:KR3k0050_WYG_062-23a>¶
　一池在石室中不可涸也天門旁有臺如叔卿之臺¶
　南望三公山三峯如食前之豆是白帝之所觴百神¶
　也從上望壁下大谿谿肆無景即日中窈窈爾久之¶
　一山出其末若鏇矢頃即失之矣是為南峯南峯前¶
　出南壁上東峯旁東峯出東南隅壁上西峯出西北¶
　隅從下望之五千仭一壁矣攀龍曰余既達削成四¶
　方中不復知天不可升矣余夫善載腐肉朽骨者乎¶
　及俯三峯望中原見黄河從塞外來下窺大壑精氣¶
<pb:KR3k0050_WYG_062-23b>¶
　之所出入又未嘗不爽然自失也¶
　　關陜山川¶
　仲夏在華隂縣將登西嶽竊意兹山日有登者遂與¶
　御史杜君㕘政胡君提學王君偕往先至雲臺觀又¶
　與行五里至玉泉院入南澗口泥徑仄逼荆棘偃仰¶
　五里至第一關歩行自此始三君者皆色阻不往予¶
　獨青鞋皮襪與校官一人僕夫數人以登以三君畏¶
　不前乃又竊意自有登者而已上行七里至希夷蜕¶
<pb:KR3k0050_WYG_062-24a>¶
　骨巖巖傍有道院下有小池池之西有懸崖高丈五¶
　許遂揭水題名其上自是凡遇竒石輒題名又上行¶
　二十里蹈霧蹠雲﨑嶇輆&KR0008;而至于青坷坪俯視麓¶
　下已㝠㝠如烟雨之區仰望三峯巍巍屹屹高聳天¶
　際不知如何而上坪側有道院北有小洞洞中一辟¶
　榖者居之歸宿于觀至明攬衣直上至回心石石東¶
　南之路皆斜峭絶壁攀鐵鏁自此始游人至此皆疲¶
　而畏險輒還故曰回心予於此始謂歲有人登而已¶
<pb:KR3k0050_WYG_062-24b>¶
　遂令從者二人先攀校官繼之余遂繼之攀之狀左¶
　右手逓接兩傍鐵鏁足逓踏松杙目眈眈心慄慄以¶
　上凡攀行八十歩其名曰千尺峽東北轉行一里許¶
　凡攀行百歩其名曰百尺峽又東北行幾二里許則¶
　面崖而兩手竝執崖上鐵鏁足踏木棧以漸東移横¶
　行百歩其名曰仙人橋又東北行一里許凡攀行六¶
　十歩其名曰胡孫愁又東北行二里許凡攀行十歩¶
　其名曰閻王匾又攀行三十歩其名曰閻王峽又行¶
<pb:KR3k0050_WYG_062-25a>¶
　幾二里許攀行七八十歩其名曰老君犁溝又行四¶
　里許至雲臺峯折而南行三里許至日月巖其崖有¶
　紅白二景天成石上此有黄冠五六人依崖構屋居¶
　焉轉西南行二里許是為山脊兩傍皆萬仭絶壁脊¶
　廣三尺許列鐵柱閑鐵鏁于左右過則伸足于前坐¶
　于脊上兩手秉鎻以身漸移而前百歩許其名曰蒼¶
　龍嶺又上行一里許路又忽絶由深洞以入三十歩¶
　許轉而上其名曰鷂子翻身歴過諸險復得易行上¶
<pb:KR3k0050_WYG_062-25b>¶
　觀五松其形怪詭不可狀又上至東峯絶頂洗頭盆¶
　在焉又折而西三里許是為玉井余挹而飲之甘冽¶
　異常再登西峯絶頂上有鎮嶽宫傍有石洞遂題詩¶
　壁上西峯之頂缺空丈許有大石葢覆于上此乃造¶
　化竒跡予入缺處命僕先我予後出缺口而下望晦¶
　晦幽幽淵然無際不覺神變股慄東南二峯若仙人¶
　掌賀老巖黒龍潭皆覽而盡西眺秦川北俯黄河如¶
　線如帶南則秦嶺以南東指潼關之外諸山不啻培¶
<pb:KR3k0050_WYG_062-26a>¶
　塿丘阜六合睫下蹙乾聚坤大哉眺也至此輒敢謂¶
　代有人登而已非天收風歛雷又决不可上乃知其¶
　遊若山靈黙相之者初讀山海經謂大華之山削成¶
　而四方其高五千仭至謂鳥獸莫居未之信也今則¶
　果然又謂有蛇焉名曰肥&KR1414;六足四翼今聞山之奥¶
　處踞有鉅蛇葢即所謂肥&KR1414;者方益信此書之不誣¶
　遂題名于觀之石壁由舊路而下頗覺稍易還第一¶
　關天已瞑至玉泉院宿焉¶
<pb:KR3k0050_WYG_062-26b>¶
　　華山西峯¶
　聞游者及青柯坪仰瞻多自阻以故卒不敢往遣其¶
　僕慣登者二人導予翌日業行近山口泉聲琅然稍¶
　入殿角出灌木中僕曰此玉泉院也至院外觀希夷¶
　先生塑像熟睡如生立清樾中諸道士出迎前導傍¶
　山對開神意飛動于時宿雲在巔羣峭未出餘烟自¶
　旁山上褰朝陽射其端壁立之妙荏苒可得風觸壁¶
　鳴及澗其停滙處澄徹如鏡㣲漣動摇影上壁中多¶
<pb:KR3k0050_WYG_062-27a>¶
　紅白礫余盥顙清寒透骨試嘗焉甚甘美勝吾郷陽¶
　(闕/)泉幾十倍澗北絶徑處實如柚者下垂僮越險取¶
　食之蜇口棄去西轉至小石洞洞外平石如枰中可¶
　參坐坐其上書所賦詩而東巖方洞適與之對意靈¶
　詭内潜遂相率以入僕曰此希夷匣爾葢其𦵏也棘¶
　梗道不得近因疑匣為函恐昔所盛蜕者而俗謂之¶
　匣爾及上峯峯直立鐵鏁下垂望峯端漫不可辨但¶
　峯腰雜樹倒懸斜倚而幽意可人鏁兩崖多小坎從¶
<pb:KR3k0050_WYG_062-27b>¶
　下達上深可二寸僅容履端葢登則縁鏁以託足者¶
　僕曰上有道士王友巖居惟玉泉一二道士時裹糧¶
　往食之鏁盡處及石隙號西𤣥門此峯葢唐𤣥宗妹¶
　金仙公主駕鶴升仙之地而門則𤣥宗覔金仙而鑿¶
　焉者也從門入盤折數峯頂始及友巖所居南望連¶
　山不知所止上無雜草惟細辛一方不多産余雖摇¶
　中而憚險弗敢進坐峯根娑羅樹下瞻悵者久之由¶
　峯根北折度狹徑外則壑谷類也余問青柯坪逺近¶
<pb:KR3k0050_WYG_062-28a>¶
　不對惟放歌倡答而去出樹外大石突立中谿若斧¶
　劈然僕曰此第一關也郷人避亂時每入關壘石絶¶
　此予視關内尚亂石旁聚無數關右二里石虎踞因¶
　坐摹之忽不知四人所在厲聲呼不應跡半里所則¶
　皆坐澗邊澗外瀑布正懸南崖端下激樹榦飛沫成¶
　雨㸃因風容與久而後墜又百餘里歩則第二關也¶
　視第一關壯雖不逮而險則過之關内隂風勁甚不¶
　可留促歩出返顧所來則一青靄爾復登頓詰屈數¶
<pb:KR3k0050_WYG_062-28b>¶
　百折見平緑藹然林端既至乃青柯坪山恰半從入¶
　山來悉﨑崟側塞夷者惟此草長過人岡之祠西南¶
　則始攀鏁處也置杖草間聞松聲飀然此以下皆雜¶
　木無松以上則純松矣蟬鳥遂絶詩人謂山深無鳥¶
　聲信然鏁洩危石上僕先進予亦攀過路縈紆並石¶
　根極隘瑟縮以行路斷接以木行則摇少進一峯前¶
　障不甚峻上大下小所謂巘也無草樹黒黄白相間¶
　上有赤白二圓形僕曰日月巖也復行二百餘歩直¶
<pb:KR3k0050_WYG_062-29a>¶
　崖嶃立有短橛閣崖罅為級如梯鏁旁垂問之乃百¶
　大橦也級每腐或缺由級以上先輕躡試之然後寘¶
　足過此有類是而愈長者千尺橦也既上凡石之如¶
　嶠如扈如巋如巴山者眩視不可數抵前崖徑忽斷¶
　崖峻削無可為徑者即崖腹綴小木如彴當絶谷之¶
　上凡三接始及徑鏁亦横綴崖腹予目焉跡未及而¶
　先痿矣遣四人前度慮逼吾後以振也余趦趄握鏁¶
　寸進之閔聽一視歩歇半木伊軋鳴東野登閣尚稱¶
<pb:KR3k0050_WYG_062-29b>¶
　脚脚踏墜魂吾今何稱哉曰自咎以親枝履此險半¶
　時許乃得過問諸僕僕曰老君離垢也信仙凡之隔¶
　如是復斗折道松林間翳不見日毛髮聳然沈生謁¶
　禱山神祠懼蒼龍嶺之迅風也既至老木赤立惟東¶
　南一枝僅存㣲有葉根亂布石上若萬小蛇攅綴蠕¶
　動余駭然貌其大較因思平日畫樹雖捜竒獵怪致¶
　巧寧得似此所謂畫不神于所倣而神于所遇也然¶
　而望蜿蜒入雲勢未知何以處此嘗聞登者言度嶺¶
<pb:KR3k0050_WYG_062-30a>¶
　慎勿旁視視則惡風至危不可度嶺凡兩折中突旁¶
　殺如背色正黒鏁當背上並鏁皆小坎亦猶上方峯¶
　所託足二僕先示所以登因四布伏嶺背竊窺其旁¶
　則深不見底但見松頭濈濈出沒蒼烟中萬峯羅拱¶
　向背高低邪正起伏若翠浪洶湧相後先秀不可狀¶
　風颯爾有聲衆籟齊作杳蕩奔激逺近胥應憶登者¶
　言遂膽掉股栗不能動去上折無幾視若天淵然風¶
　稍止尋進而僕已過上折矣余勉强盡一折行上折¶
<pb:KR3k0050_WYG_062-30b>¶
　覺稍便漸熟故也自嶺下仰觀將謂頂絶無復過此¶
　及嶺端則峯頭挿雲尚未知有幾里僕軰弗喻予以¶
　西峯尚逺勿稽遂作以行至此則少上皆徑於石鏁¶
　從横罕無鏁者又越五六險始及鎮嶽宫宫在西峯¶
　頂東諸神列坐不辨何神松罅間金碧參差與日争¶
　炫者嶽帝廟也及廟中見道士王老師欵坐廟之前¶
　則其居也窻在西壁隙有光開窻而其居則庋之懸¶
　崖之上俯瞰峻谷不知所極惟松頂麻萃叙距窻二¶
<pb:KR3k0050_WYG_062-31a>¶
　丈許峯壁峻拔自峻谷直上霄外畧無突陷真所謂¶
　削成者壁上一松寄之&KR2724;間根直下如懸死蛇枝稍¶
　正拂窻手可接松實纍纍余提以斷甓弗中墜下觸¶
　石且墜且觸聲如從甕中來良久始息至是則頽陽¶
　尚㣲霧彩漸發倚窻望西北平田無際荒烟莽然中¶
　有渭水委蛇如龍日光射水中金爍不敢正視居之¶
　南乃大岡頗類龜背色墨而粗澁岡下羣峯如攅劔¶
　如束笋無一渾然者予將摹之而嵐靄迷漫弗果東¶
<pb:KR3k0050_WYG_062-31b>¶
　望玉女峯殿在峯頂雪壁爍日殿旁有物似人非人¶
　往還松樹間逺不可辨岡稍南大跡一岡上深可三¶
　寸長四尺餘旁鐫巨靈足三字竊謂力能劈山其足¶
　跡僅如此得非不能載其形乎且東峯掌形自峯端¶
　達峯底假使所傳果然則如彼之大手而配以如此¶
　之小足有是理耶東峯玉女峯昆季相倚惟南峯嶻¶
　&KR0870;隂風怒號御裌猶冷視蒼龍嶺裸體其寒暑之異¶
　乃爾哉¶
<pb:KR3k0050_WYG_062-32a>¶
　　華山南峯¶
　拂旦起王道出華山記相示行二三里稍疲坐松根¶
　而四人已在石梁外高唱曰南峰至矣起而前僕曰¶
　此希夷避詔巖也目昏不敢留盼竟不知已達巖底¶
　因仰首怪狀可愕巖上覆以蜂窠然頗類太湖石或¶
　類波濤蕩潏所為淡黒津津焉余坐觀自謂不世竒¶
　逢西南角一罅明透可側身入命僮掖入之及半見¶
　罅外樹梢動搖日影流罅中明暗稍分上滴瀝如雨¶
<pb:KR3k0050_WYG_062-32b>¶
　隂風挾罅風撲人巾服皆潤下濕不敢進睨石壁有¶
　鐫字四行不辨何字由是自巖底北旋嶢兀中度小¶
　𣙜又度架板代𣙜者三若波舟之所摇蕩古松一根¶
　拔卧壑上閼道勃窣踰松上過得真武祠從祠畔上¶
　登扶石䦨轉峯閣皆石版布道䦨外絶谷試㣲瞰怵¶
　然神&KR0719;閉目低頭倚壁始定峯南上下壁削亘東西¶
　皆䦨也異焉伏石版下覘葢鑱壁成&KR0008;以疊石置䦨¶
　面之中窽石以入則所謂朝元洞也深可四丈廣近¶
<pb:KR3k0050_WYG_062-33a>¶
　之高又倍焉純白如雪中設三清像余問主者嶽師¶
　師曰昔賀老師營此四十年雖鑿焉而不敢碎石下¶
　墜墜則雷動龍潜故也自爾且鑿且運功未就而師¶
　亡繼以其徒甫就洞外數歩師又穴石版鏁以下達¶
　西轉則師之避静處也沈生等躍然往觀予待二時¶
　許還曰穴之下則鏁雙垂鏁盡則版道也穴相距不¶
　知幾十丈石代挿壁以當其中縋縫下至石杙少息¶
　復縋至版道又少息然後攀鏁西行數十歩漸高又¶
<pb:KR3k0050_WYG_062-33b>¶
　數十歩始及避静處回視版道則載銅杙之上而銅¶
　杙則挿之峻壁之中外雖有䦨木久多腐以鏁是賴¶
　掩其振摇石杙一銅杙十七竟不知作何時於何所¶
　置足䦨之外下見松栢如灌莽在杳㝠中師去幾時¶
　其室其㸑所猶在然非憑土憑於塊石之突崖耳室¶
　之西則别巖也巖類俛首形遥覆室上上鐫全真巖¶
　三大字填之赤色然上下俱不可倚豈人履虚而作¶
　之也耶吾初履版道知有版道而已奚暇他及既至¶
<pb:KR3k0050_WYG_062-34a>¶
　而得其所以始不知止於何地我軰壯年恃力不少¶
　怯今精奪於此矣去洞沿故路東行降八九折縁磴¶
　復升巨石錯峙石分處如甈下視類井底黯不見物¶
　然兩木倚石可下僕曰安真人肉身所沈生率三人¶
　下觀及還談真人坐石龕不壊其衣履如生人抑坐¶
　逝處邪躋石以望見峯頂羣松如沃峯背類覆盂麄¶
　皵如礪可縱歩四人争先若飛予至此已攰甚足不¶
　吾許殆及嶺憇龍潭旁潭旁水頮面潭有三深淺不¶
<pb:KR3k0050_WYG_062-34b>¶
　等深者不過二三尺僕言雖大旱此弗枯志稱頂有¶
　池生千葉蓮覔之不見不知當騎茅龍天飛者其由¶
　此非歟最高處一松孑立余倚松望信乎諸峯羅列¶
　似兒孫矣雲適生從王友峯東峯兩間出倚風作嬾¶
　熊歘空突然北涌以巔崖狀既而復還漸幔于松巔¶
　不動如憇而山北所見皆漫漶不可識意彼或仰瞻¶
　吾固在雲表也¶
　　玉女峯¶
<pb:KR3k0050_WYG_062-35a>¶
　降而西二里許東折漸上至是無磴多倚木枝根石¶
　間代為級皮脱滑不可登五人相與推援以進凡二¶
　十餘處則玉女峯頂也嘗聞女冠楊氏名姝也少女¶
　入山食松皮八年始火食或枵腹即大雪七日不粒¶
　亦無恙竟日夜弗卧因訪之石室中尸坐如寐見予¶
　起相揖笑曰此中罕聞人聲君何來之異耶余告之¶
　故就問其入山時則三十有七歲今已七十有二歲¶
　矣自云一生無病觀其顔雖非丹而精神燦然歩甚¶
<pb:KR3k0050_WYG_062-35b>¶
　健固知其有養也引余歩松間風適來激峯壁直下¶
　如箭尋穿松林度壑而去相與立隒端因指西峯東¶
　面窊隆如蓮花謂予曰此正西嶽蓮花峯也安有峯¶
　頭玉井之産予至玉女殿道玉女所由觀洗頭盆葢¶
　石上一圓坎爾水紺碧不乾集仙録稱有五舀不知¶
　何據之殿右觀韓姑姑遺蜕遣僮撤所障亂甓啟棺¶
　葢窺之殆如初沒者楊氏曰沒幾三十年矣雖槁不¶
　腐以杖摘其足亦不僵有道者乃如是葢楊氏師也¶
<pb:KR3k0050_WYG_062-36a>¶
　大石如龜殿正坐龜上而楊氏石室則藉龜腹為之¶
　覆由殿前踰石梁北眺崇岡廓然然貍豸不能進岡¶
　半有大&KR2724;焉楊氏曰唐𤣥宗禱雨抛簡處也下通黄¶
　河恐或然耳復旋至石室前指以近觀仙掌所在余¶
　與四人循東峯北行斯須林斷豁然乃東峯之西北¶
　壁而玉女峯之東北崖也巖西砮如鳥喙距東峯不¶
　逺上豐下縮瞰即魄禠砮處小松一株附巖側不見¶
　根出巖上者三之二中無鱗而光僕曰此捨身樹也¶
<pb:KR3k0050_WYG_062-36b>¶
　游者抱樹轉數匝則獲福予僮聞之即抱之轉不休¶
　峻遏迺止巖正當仙掌可察遂坐憶王涯仙掌辨謂¶
　峯有五北壑破崖而列自下逺望偶為掌形俗傳則¶
　曰巨靈擘剖掌跡猶存余因思涯之所辨似得於傳¶
　聞未嘗如吾之近觀也殊不知膏出於&KR2724;溜以漸淡¶
　黄㣲白間之黒壁中上則五岐下則片屬岐者如指¶
　屬者如掌復有細溜無數雜五岐間逺望之則惟見¶
　其大者故五岐如指耳寧有五崖北壑破崖而列哉¶
<pb:KR3k0050_WYG_062-37a>¶
　　大華仙掌辨¶
　西嶽大華山華之首峯有五崖北壑破厓而列自下¶
　逺而望之偶為掌形舊俗土記之傳者皆曰昔河自¶
　積石出而西流既越龍門遂弭南馳者十數百里折¶
　波左旋將走東溟連山塞之壅不得去有巨靈於此¶
　力擘而剖其中跖而北者為首陽絶而南者為大華¶
　河自此洩茫洋下馳故其掌跡猶存巨靈之跡也余¶
　聞惑之乃往觀曰誕哉此説乎夫所謂神者非人也¶
<pb:KR3k0050_WYG_062-37b>¶
　其動無聲其行無跡若形而無象若氣而無色拔山¶
　剖澤而不見其作皷風奔水而不見其力視不可察¶
　名不能及故推而謂之神茍有聲形可聞見非神之¶
　所為則皆人力之能及也烏有神之作力而有人跡¶
　乎且夫高天厚地聳山流川者神之所為也所言開¶
　山導河亦神也神之所以神者有作而無悖一成而¶
　不易烏有始塞而復達之始連而復絶之始不知終¶
　是不為神矣且此靈之運為何古乎在太初開闢之¶
<pb:KR3k0050_WYG_062-38a>¶
　始乎為陶唐洪水懐山襄陵之際乎以為開闢之始¶
　也宜當胚渾之先天地未位萬象茫昧尚無定歸當¶
　止一河之壅抑而一靈與其道借有其事自為而著¶
　悠悠乎年代之眇沒其誰也克傳以為陶唐洪水之¶
　際乎則禹奠百川宜在禹貢乃曰導河積石至于龍¶
　門至于華隂東至于底柱皆屬功之所致以達于海¶
　豈天地大異之若此典記不以為文哉天設四瀆宜¶
　有以通不當始遏其流滯撓其和氣及其汩亂而後¶
<pb:KR3k0050_WYG_062-38b>¶
　理也且山谷之作此形何則不有嵲屼相搏高深相¶
　滴乃有鋭而出者為虎牙偶而背者為熊耳角而巘¶
　者為牛首冠而峭者為雞頭必以形之類形而必加¶
　説則雞牛熊虎之象其亦有作乎余嘗覽張平子賦¶
　西京至巨靈高掌厥跡猶存之辭以為駭聞精達常¶
　以是感使不語怪神之亡何所述明暨觀其形而咨¶
　之果謬悠而無據也¶
<pb:KR3k0050_WYG_062-39a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_062-39b>¶
　吳山在今鳳翔府隴州南七十里隴州唐天寳改曰¶
　汧陽郡地志稱曰吳山山有五峯一曰鎮西二曰大¶
　賢三曰靈應四曰㑹仙五曰望輦書道岍及岐岍即¶
　此也周禮其山鎮曰嶽山水經云吳山之峯秀出雲¶
　霄山頂相捍望之常有落勢其位西方故曰西鎮自¶
　唐宋金元代加王公封號皇明洪武初悉革去之直¶
　稱曰西鎮吳山之神¶
<pb:KR3k0050_WYG_062-40a>¶
¶
<pb:KR3k0050_WYG_062-41a>¶
　山西太原府山曰方山(城/東)石室(大原西南篆/字人莫能識)麓臺(榆/次)¶
　灰泉(大/谷)幘山(和/)錦屏(交/城)羊腸(郡國志萬根谷石/蹬縈委若羊腸然)白虎¶
　(文/水)渦山(壽/陽)紫金(臨/)白馬(盂/)藏山(程嬰公孫杵/臼藏趙孤處)天柱(静/樂)¶
　蒙山(平/定)少山(樂平恒山佐命/清漳水出此)夏屋(趙襄子北登夏屋/誘殺代王遂有代)¶
　(地即此山側/有西峩谷)鴈門(鴈出其門故名山西之關四十餘/而聳拔雄壯則鴈門為最地險易)¶
　(守/)秦戲(繁峙滹沱/之水出焉)五臺山(五臺五峯高出雲表頂皆/積土因謂之臺世傳文殊)¶
　(師利所居清/源山即此)仙人山(石巖上有人坐跡山腹石有手/跡山下石有脚跡皆西向立)¶
　聖鍾山(與五臺相接上有仙寺嶺三賢巖習觀/巖聖僧巖青峯寳陀峯勝跡二十二處)正陽¶
<pb:KR3k0050_WYG_062-41b>¶
　(崞/)程侯(忻/)聖阜(定/襄)岢嵐(岢嵐高/二千丈)石樓(興/)翠峯(保/徳)吕梁¶
　(石州禹貢治梁及/岐春秋梁山即此)屏風(寧/郷)¶
　平陽府山曰姑射(府西即/莊子云)三磴(襄陵其山九十餘里/其形三磴北有龍鬬)¶
　(谷内有龍澍神祠姑射自西北蜿蜒而來/有泉自山下東流計百十餘穴東入河汾)婁山(洪/峒)浮¶
　山(浮/山)羅雲(趙/城)卧龍(曲/沃)澮高(翼/城)汾西(汾/西)翠屏(蒲/)中條(蒲/州)¶
　(山跨平陸苪城安邑夏縣解州之境中/有桃花𤣥女二洞及谷口蒼龍等泉)首陽(即禹貢/雷首山)¶
　(伯夷叔/齊隐此)五老(臨/晉)孤山(萬/泉)龍門(河津西北即禹所鑿通/黄河處背滹沱之巨浸)¶
　(右石徑之絶險羣山/迤邐形勢甲于海内)檀道(解/州)玉鈎(安/邑)湯山(聞/喜)箕山(平/陸)¶
<pb:KR3k0050_WYG_062-42a>¶
　(許由/隐處)九原(綘州晉諸大夫塟/處檀弓所載即此)稷神(稷山稷播/榖于此)大行(絳/縣)¶
　(西北諸/箕支脉)大隂(崖壁峭絶陽/景不到故名)折腰(恒/曲)霍山(霍今為/中鎮)介山¶
　(靈石介之/推隐此)壺口(吉即禹/貢所載)蒲子(隰堯師蒲/子隐此)妙樓山(山有/石巖)¶
　(高廣内有石室前有/龍池水泉冬夏不竭)翠㣲(大/寧)龍窩洞(石壁上有/巖竇深窅)石樓¶
　(石樓蒲/水出此)北樓(永/和)底柱峯(平陸黄河中流其形如柱禹/鑿底柱以通河三川既决謂)¶
　(之三門底柱之/側有老君爐)傅巖(平陸傅/説隐此)噴雪巖(解州巖泉噴/出㓗白如雪)天¶
　柱峯(中條山有瀑泉自天柱峯東懸/流百尺而下出王官谷入沙泉)王官谷(唐司空/表聖隐)¶
　(地沿貽溪南至谷口石路巉巖上有白/雲洞石泉洞藏雲洞又東有八仙洞)紫團山(由慈/雲石)¶
<pb:KR3k0050_WYG_062-42b>¶
　(至𤣥葢寺山勢巉屼諸峯挺峙西連王屋東/俯林慮諸山南北相拱帶跨青蓮百泉之勝)¶
　大同府山曰白登(府城東七里即/冒頓圍漢高處)恒山(渾源州南二/十里即北嶽)¶
　(也水經謂之𤣥嶽其山高侵霄漢舜北巡狩至於恒/山即此山有天風嶺大茂山安王石龍泉觀及通𤣥)¶
　(谷歩雲路望仙嶺碧峯障虎風口集仙洞白雲堂紫/芝谷潜龍泉琴棋臺會仙府聚仙臺得一庵夕陽巖)¶
　(白虎峯古老嶺/石脂圖白龍洞)清凉(懐/仁)黄花(山/隂)龍門(山隂亦/名隘門)燕京(朔/汾)¶
　(水出/焉)紫金(馬/邑)高是(蔚/州)千夫(廣/靈)白石(廣/昌)大白(靈/丘)枚迴嶺¶
　(滋水源自嶺懸流五丈/湍激之聲震動山谷)官山(古豐州境山有九/十九泉流為黒河)三受¶
　降城(古豐州西北八十里東/西中三城唐張仁愿築)¶
<pb:KR3k0050_WYG_062-43a>¶
　潞州府山曰壼關(城/東)發鳩(長/子)紫雲(與壼口接唐𤣥宗/潜子潞重九日與)¶
　(郡官登壼關山時東北有/紫雲現光彩射日故名)三嵕(屯/留)疑山(屯/留)仙堂(襄/垣)伏¶
　牛(潞城/東南)大王(壼/關)白巖(黍/城)羊腸坡(壼關東南一百六里/漢地里志壼關有羊)¶
　(腸城長三里/盤曲如羊腸)十八盤隘(壺關縣/東南)¶
　汾州山曰萬户(城西山水記堯時洪水諸山/皆沒獨此山不沒濟者萬户)狐岐(孝/義)¶
　(勝水/出焉)介山(介/休)麓臺(平遥即山/海經所載)雀鼠谷(介/休)¶
　遼州山曰遼陽(城/東)箕山(城東南七十里石/壁中文字人莫識)五指山(城/東)¶
　(北九十五里半山石/壁有五手指文因名)秀容(榆/社)首陽(和/順)古蹟孫臏坡(西/接)¶
<pb:KR3k0050_WYG_062-43b>¶
　(馬陵關/伏兵處)¶
　沁州山曰龜山(州/南)銅鞮(州/南)緜山(沁介子推/自焚之所)䕶甲(一名/候甲)¶
　(湼水/出焉)石盤山(武/郷)聖鼓山(州城東北上有大石擊之其/聲如鼓下有流水入漳河俗)¶
　(名小/河)¶
　澤州山曰羊頭(高平神農/嘗五榖處)王屋(陽城南境有仙宫洞/天廣三十里即禹貢)¶
　(所謂析城至/于王屋是也)析城(陽/城)馬武(陵/川)¶
　　龍門山¶
　龍門在秦晉之間萬山之㑹禹治水極力之地形勢¶
<pb:KR3k0050_WYG_062-44a>¶
　甲海内久懐游覽而未獲過辛封謁卜子夏入福聖¶
　寺加衣風滋甚衝風往神前村至山麓乃縁棧道歩¶
　屧而升既謁禹像風益焚輪起撼松栢騰砂礫上蔀¶
　天日下掩河汾若蛟鳴虎嘯若禹役使羣怪持雷斧¶
　秉神斤以闢龍門時也食既游觀四壁金碧丹青十¶
　三雕謝葢自六籍子史言禹事者無不開方絢織且¶
　筆精意達非時工可到殿記在元貞年間壁圖必當¶
　其時關中人稱岐山周公廟畫殆不過是也既乃北¶
<pb:KR3k0050_WYG_062-44b>¶
　謁後寢見塗山氏像止二嬪侍側而冠裳樸質猶可¶
　想見古風出廟西南乃捫蘿縁磴以上望河樓即谷¶
　泉子所改吞吐雲雷樓也樓在龍門左闑之上葢梁¶
　山中斷而東峙者也其前懸臨中流上作石室旋枉¶
　其外以為轉廊室塑十閻羅像俗言至此絶險與死¶
　為隣也樓外俯黄流凌白雲孤山直對而雷首中條¶
　𣺌𣺌㝠㝠乍見乍沒皆入望眸蹴蹬而下會二公至¶
　流丹亭亭北倚石崖其南半懸中流栢柱斜庋其下¶
<pb:KR3k0050_WYG_062-45a>¶
　上有板棚鑿板如井口以汲流即勺水於滄海也亭¶
　扁則白巖喬公小篆下亭就實齋子於河壖壖西即¶
　河也其東皆怪石層崖崒嵂﨑嶇不可以歩而内濵¶
　子飄裔如飛予力追不及至壖則而山東轉北遮河¶
　流不見來處停灘環望四面皆山中如院落其前則¶
　兩山拱峙自窟穴而出故曰龍門云¶
　　紫團山¶
　東游紫團山自五龍信宿而至道路窈窕穿林木而¶
<pb:KR3k0050_WYG_062-45b>¶
　上者幾十里及慈雲寺有僧數人邀予觀元人三十¶
　六景詩碣在墻根仳仳然散且缺矣由慈雲石磴硈¶
　屈攀巖而下復幾里則袤然復地為雲葢寺山勢四¶
　壁巉屼盤遶諸峯挺峙競秀而變形望之鬱然䓤䓤¶
　西連王屋東俯林慮諸山南北相拱帶跨青蓮百泉¶
　之勝斯為太行樞要也乃抵寺憇數日山僧導予游¶
　循石徑南渡溪由東峯入屏山遮地即為參園已墾¶
　為田久矣歴西筆峯縁石而出時藥物纍纍然幽香¶
<pb:KR3k0050_WYG_062-46a>¶
　沓至復西轉觀瀑布淙淙成流即採藥坐石濯足飲¶
　泉而歸復數日山僧言西峯石局予忻然從之盤條¶
　覔歩陟兩峯間其地盤夷可屋予意宜置石室記刻¶
　於此忽飄風颯至西望大谷烟瞑蒼翠泉聲冷冷幽¶
　禽間作予&KR1358;然久之知即所謂瀑布者邊峯峙立此¶
　得徑觀焉¶
　　王官谷¶
　王官谷者唐司空表聖隐居之地今少㕘許君徳徵¶
<pb:KR3k0050_WYG_062-46b>¶
　重修而増飾之涇野子至解偕丘孟學往游焉馬至¶
　故市西折而南谷水北流入市問即貽溪也沿溪南¶
　行五里至谷口路多巉巖石礙馬丹柿赤棘夾路掛¶
　裳衣躑躅至先門伏馬而過道流引登高至門門下¶
　砌石百級夾扶之而後能上道流建閣以祀玉皇乃¶
　升閣㕘拜下閣北至三詔亭又北過休休亭謁表聖¶
　日已暮乃南過了了亭有侯叚兩生讀書白雲洞洞¶
　則元孤雲子李了了庵所居以學休休者也乃南臨¶
<pb:KR3k0050_WYG_062-47a>¶
　石泉橋望天柱峯則見羣山環拱而此峯孤高挿天¶
　與故市街所望益不同葢以峯南北之崇山又逺也¶
　渡橋夜與孟學連榻石泉洞中洞在天柱峯根其前¶
　有清流自東瀑布泉引來而西匯為小池欄䕶焉晨¶
　興瞻玩表聖像飄然有出塵態讀休休記乃知其抱¶
　經濟材與時不合而隐甚可痛惜但末題耐辱居士¶
　則柟又病其隘也壁間多宋元人詩道流引登西山¶
　觀秦王硯硯大如碾盤無口下如尖底磑表聖山中¶
<pb:KR3k0050_WYG_062-47b>¶
　記已有此名其秦敗晉師于王官時所遺者乎自硯¶
　旁不由故徑懸下蒼崖觀雙人石石在天柱峯西北¶
　倚峯而立上有圓石二枚恍若人面狀又似北望秦¶
　硯而欲濡毫者也道流又引西觀藏雲洞北至蘆葦¶
　泉言洞常出雲而泉更甘冽云為曹仙姑地未往直¶
　趨掛鶴臺瀑布自天柱直下而臺在其左旁鶴二月¶
　來五月生子去有懸草眠迹焉臺東與孟學四人各¶
　據一石而坐北瞰天柱益突兀有四瞻雲日俱無影¶
<pb:KR3k0050_WYG_062-48a>¶
　止有一峯高接天之句欲東升以觀東瀑布道流難¶
　之遂北反坐聚仙堂東游豬耳山又東南至瀑布登¶
　懸崖以觀之聲如雷轟貌如雪舞瞻瞰更久乃下崖¶
　傍流而行北至柿林臨流偏坐磯上¶
　　五臺山¶
　五臺山在五臺縣東北一百四十里環五百餘里山¶
　有五峯高出雲表頂皆積土故謂之臺佛經云北方¶
　有文殊師利所居之地曰清涼山即此也山中圓光¶
<pb:KR3k0050_WYG_062-48b>¶
　不時呈現亦時有金蓮鉢囊熟緜花之瑞栁宗元曰¶
　雲代間有靈山焉與竺乾鷲嶺閣立相應王琮詩靈¶
　跡傳聞事不虚好山多是異人居雄臨絶塞風霜古¶
　寒逼新春草木踈百里行看層巘出五峯坐見彩雲¶
　舒四時利澤霑羣品誰識楊枝一灑餘中臺高四十¶
　里頂平廣周六里頂西北有太華池取水禱雨輒應¶
　正東左畔去臺五里有雨池前三十里有飯仙山即¶
　中臺案也東西有鷲峯西側有甘露池蔣瑄詩丹崖¶
<pb:KR3k0050_WYG_062-49a>¶
　碧嶂聳竒觀天近星河壓衆巒雨少四時山自潤雪¶
　多九夏地偏寒平吞嶺海烟波濶逺接天池宇宙寛¶
　萬籟此間俱寂寂惟聞鐘磬出巖端東臺高三十八¶
　里頂平廣周三里頂東畔有那羅延洞僅容人身側¶
　入洞中風寒盛夏有冰五色光彩嘗從内出又東有¶
　樓觀谷内有習觀巖西北去臺十五里有華巖嶺仙¶
　人洞東南嶺畔二十里有明月池人傳以紗帛障目¶
　下覩或見月在水中西南有青峯一曰大羅頂南連¶
<pb:KR3k0050_WYG_062-49b>¶
　望聖臺臺下有東谷池西南石上有羅侯顯跡又有¶
　善財庵又東去臺有温湯池温泉寺釋覺詩度險凌¶
　寒上翠巒東臺風景望中寛深藏佛境乾坤大逺鎮¶
　皇圖社稷安天雨飛花香冉冉海波浮日影團團幾¶
　回笑指蓬萊島三㸃青峯似髻蟠西臺高三十五里¶
　頂平周二里頂上有魏文帝人馬跡北有秘魔巖洞¶
　天隂中有聲如風西嶺畔有薩埵崖捐身崖去臺西¶
　北有八功徳水東北下有文殊洗缽池釋覺同詩西¶
<pb:KR3k0050_WYG_062-50a>¶
　嶺嵬峩接逺蒼回瞻郷國白雲傍孤峯嶺翠連三晉¶
　八水分流潤四方晴日埜花鋪蜀錦秋風仙桂落天¶
　香當年獅子曽遺跡巖谷常浮五色光南臺高三十¶
　七里頂平廣周二里南去七十里麓畔有聖僧巖又¶
　名滴水巖西南二十里西崖畔有三賢巖又名七佛¶
　庵東三十里交口下有聖鍾山狀如覆鍾西北一十¶
　五里有清凉嶺嶺西北有清凉泉上有羅漢洞東北¶
　有竹嶺東南十里有金閣嶺蔣誠詩融融日午麗崇¶
<pb:KR3k0050_WYG_062-50b>¶
　臺四面山光罨畫開清磬有聲常出樹古碑無字漫¶
　封苔安禪老衲忘生滅解蜕神仙任去來多少路傍¶
　經過客登臨不惜重徘徊北臺高三十八里頂平廣¶
　周三里名掖斗峰頂南畔有羅侯臺臺頂有黒龍池¶
　即天井南下二十里有白水池與天井連其水經繁¶
　特縣峩谷口入滹沱其麓有七佛池南又有飲牛池¶
　東北有寳峯又名寳山産銀石緑又産天花菜東北¶
　二臺麓有金剛窟又名金剛洞去二臺各二十里昔¶
<pb:KR3k0050_WYG_062-51a>¶
　佛蛇波利入此不出¶
　　霍山¶
　自趙城覽周穆王封造父之地以趨中鎮時適雨霽¶
　由峪口入十五里至鎮下其形勢可伯仲於諸嶽冢¶
　秀而崒翼拱而墮廟在山麓¶
　　首陽山¶
　在蒲州南四十五里為伯夷叔齊隐處癸酉十月道¶
　過潼關去首陽僅里餘遂出關北渡黄河登岸即蒲¶
<pb:KR3k0050_WYG_062-51b>¶
　州也至山中謁二賢祠門之外有古栢二其一大二¶
　十圍高二丈許形狀殊怪其次圍殺三之一二根相¶
　距數尺而榦上交若兄弟相倚者傳為二賢手植殆¶
　未必然其赤千年物歟祠之像為宋元祐中所塑其¶
　前復塑一白鹿道士云二賢食薇兼飲鹿乳故塑之¶
　此説不見傳記人鮮有知者祠下有歴代石刻其最¶
　舊者唐開元十三年梁昇卿碑也祠之右即二賢葬¶
　處高墳並峙上多古栢直墳之前為屋中樹山谷老¶
<pb:KR3k0050_WYG_062-52a>¶
　人碑及刻首陽山古賢人墓六大字日暮乃還夫首¶
　陽之重於天下後世以二賢之故然考山之所以得¶
　名其説不一孔子稱伯夷叔齊餓於首陽之下考亭¶
　註首陽山名及其註詩首陽之巔則云首陽首山之¶
　南安成劉氏取春秋傳趙宣子田于首山謂汎名其¶
　山則曰首山以山南而言則曰首陽先儒謂首陽即¶
　古之雷首禹貢曰壺口雷首至於大嶽蔡仲黙云雷¶
　首在蒲坂縣南蒲坂即今之蒲州盡州之山無所謂¶
<pb:KR3k0050_WYG_062-52b>¶
　雷首者今首陽北數里有中條山州志謂此即雷首¶
　曰中條者以界河曲之間延緜不絶故名又謂中條¶
　之下有水曰雷澤即舜所漁之地此又可見中條之¶
　為雷首矣¶
　　姑射山¶
　孟夏十八日早發堯廟朱來二君曰姑射之山莊周¶
　所謂有神人居之者其下有龍祠亦勝可往觀焉按¶
　志云三磴山在襄陵縣西南一十五里其山九十餘¶
<pb:KR3k0050_WYG_062-53a>¶
　里其形三磴其北有龍鬬峪内有龍㴻神祠姑射自¶
　西北蜿蜒而來平其支石孔其陽三磴其鈎帶故曰¶
　姑射耳飛駕至祠下祠面東巍宫謐奥塗丹飾堊其¶
　像冕旒而處者曰龍王有泉自山下東流經祠¶
　　五老山¶
　五老山在臨晉縣西南七十里接中條山亦名靈峯¶
　其山有雷公洞上洞在歸雲巖下洞在北峯有東西¶
　錦屏峯峯之隂有張果老洞洞東西有所乘白驢行¶
<pb:KR3k0050_WYG_062-53b>¶
　迹其韓君隐處號韓峯峯東西有韓君洞羅通㣲隐¶
　處號真人洞又有青成太乙玉峯蒼龍大白王母白¶
　沙𤣥武保徳諸洞洞之陽有棄瓢巖即嵩山羽士李¶
　皮囊棄酒瓢以奠山神處又號皮囊洞旁有龍井旱¶
　禱雨輒應唐𤣥宗勑玉真公主投金龍其中號玉真¶
　洞又有飲鹿金龜金沙玉女諸泉云¶
　　烟莊山¶
　聞喜縣六十里至楊村舖入窄峪兩山夾列其中只¶
<pb:KR3k0050_WYG_062-54a>¶
　容澗道傍無行徑水溢不通行踏亂石進二十里起¶
　一山突立澗畔堂局開綽四面岡巒逺近攅向是為¶
　姜嫄之墓厝封在頂廟在墓傍里人謂鳥飛度必翔¶
　集無輒去予驗之果然一名鳳凰山當鳳首兩翼翥¶
　展對案整布三山如帳外之羣峯秀聳又名定秋山¶
　山上諸植春甲齊茗可占年若發有先後則無年矣¶
　復蹈澗石十五里至横嶺關巡司歴留莊隘絶崖深¶
　谷數十峯駢肩而列如大牙互挽僅通澗流旁無行¶
<pb:KR3k0050_WYG_062-54b>¶
　道緌委曲折盤水旋徑計十八度悉履亂石無稳歩¶
　也山罨兩壁新緑映空石勢兀嵲又種種作天然竒¶
　巧或巉碎如鋸或擁屏若布或突額前拜或若砌就¶
　或若繡刺或若盤㨿石皆青紫黒三者雜陳成錦玉¶
　泉瑶草鐵嶂丹巘鳥聲傳壑風力怒號宛在城藏中¶
　隔絶塵世獨清流鎮日與頑岷競僮循罅潜奔了無¶
　争沸¶
　　大行諸山¶
<pb:KR3k0050_WYG_062-55a>¶
　渡青河飯萬善驛自是始入大行亦不甚險要舁夫¶
　魚貫而上久之以為絶頂矣乃復有山障之愈上愈¶
　不窮至宛子城為豫并界兩山相對數十百丈巨壑¶
　陟絶無底中為嶺道石梁如玉雪又復數嶺回顧中¶
　原惝怳無盡平楚鬱鬱紛吐蒼翠日色與雲氣争長¶
　俄而雨潦數十里中亘其半狂風驟發萬壑怒號食¶
　頃雨亦隨黎明冒雨發道有祠刻石崖表曰孔子回¶
　車處按趙殺嗚犢孔子臨河而返此去河逺葢附㑹¶
<pb:KR3k0050_WYG_062-55b>¶
　語也泥濘益甚未抵澤州午後飯長平驛即秦白起¶
　坑卒四十萬人處也問居人不能指其所第云傍村¶
　人鋤地尚得銅鏃如緑玉按自此而北為長子以至¶
　晉陽皆趙地趙既築甬道秦何以得絶之前後四十¶
　五萬人命馮亭始之而成之者平原君馬服君子耳¶
　過長平為丹嶺復上下險阻可三十里而稍平瞑復¶
　小雨抵長子縣趙襄子所不欲走地也¶
<pb:KR3k0050_WYG_062-56a>¶
¶
<pb:KR3k0050_WYG_062-57a>¶
　　北嶽恒山¶
　北嶽在渾源州之南紛綴典籍舜北巡狩之所為恒¶
　山水經著其高三千九百丈為𤣥嶽福地記著其周¶
　圍一百三十里為總𤣥之天予家大行白巖之傍距¶
　嶽五百餘里於是振衣絶頂而放覽焉東則漁陽上¶
　谷西則大同以南奔峯來趨北盡渾源雲中之景南¶
　目五臺隐隐在三百里外而翠屏五峯晝錦封龍諸¶
　山皆俛首伏脊于下¶
<pb:KR3k0050_WYG_062-57b>¶
　大同府恒山在渾源州南二十里即北嶽也水經謂¶
　之𤣥嶽其山高侵霄漢舜北巡狩至於恒山即此其¶
　頂名天峯嶺嶺建北嶽觀觀側有飛石窟上建后山¶
　祠鎮之觀如風如虎吼名風虎口觀東南五十里有¶
　濳龍泉旱禱雨應能愈疾上建龍泉觀觀之東有夕¶
　陽巖巖下有通𤣥谷巖東面有碧峯嶂東南有古老¶
　嶺嶺下有白虎峯觀之北峯頂百餘歩有琴棋臺㑹¶
　仙府聚仙臺得一庵又東北有白雲堂初入山有道¶
<pb:KR3k0050_WYG_062-58a>¶
　名歩雲路行數里有翠雲亭上高坡名望仙嶺東半¶
　崖有集仙洞東北有紫芝峪西南有石脂圖¶
<pb:KR3k0050_WYG_062-59a>¶
¶
<pb:KR3k0050_WYG_062-60a>¶
　　鴈門山¶
　鴈門山在代州北三十五里志云以鴈出其門故名¶
　一名鴈門塞關因山以立凡山西之關四十有餘皆¶
　踞隘保固而聳拔雄壯則鴈門為最故趙李牧漢郅¶
　都備邊於此匈奴不敢近塞固皆一時良將不可謂¶
　非地險也迨我皇朝特設武臣守禦熊羆之士雲屯¶
　於此而又專屬憲臺以提督之可謂要而重矣余出¶
　代州北行皆登陟盤繞之路溪水潺潺其民皆依山¶
<pb:KR3k0050_WYG_062-60b>¶
　居高下置屋圖不可盡午上關折西躡高嶺絶頂四¶
　望則繁峙五臺聳其東寧武諸山帶其西正陽石鼓¶
　挺其南朔州馬邑臨邊之地在其北長坡峻阪茫然¶
　無際又見巍旌高旗飄飄雉堞之上寒林古塞依依¶
　斜陽之下頗動黄沙紫塞之思¶
　¶
　¶
　圖書編卷六十二¶
