# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.501280
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷七十三
<pb:KR3k0050_WYG_073-1a>¶
欽定四庫全書¶
　圖書編卷七十三¶
　　　　　　　　　　　　　明　章潢　撰¶
　　人身同天地叙¶
　七尺之軀何可與天地論小大百年之身何可與天¶
　地論修短况此身特軀殻耳于此身之骨骸臟腑經¶
　絡血脈縱能精究而深研之不過醫之小道也何必¶
　一一凖諸天地哉吁此皆自小其身者也惟自小其¶
<pb:KR3k0050_WYG_073-1b>¶
　身故經營七尺之内與螻蟻同嗜欲醉夢百年之間¶
　與蜉蝣共旦暮可哀孰甚也不知天地非大人身非¶
　小也萬古非長百年非短也所以上下同流者自有¶
　在也盖隂陽五行在天地人一也觀一歲十二月一¶
　日十二時人身之呼吸與天地通者果何物乎孟子¶
　謂夭夀不貳修身以俟之所以立命也自此身之外¶
　更何命可立何心性可存而養也彼世之愚不肖者¶
　無論已間有賢哲之士計其生平慮非不周知非不¶
<pb:KR3k0050_WYG_073-2a>¶
　溥言非不詳行非不鋭日夕殫精耗神遊魂夢景獨¶
　於此身漫不加之意焉其於本末内外輕重緩急且¶
　莫之辦又安望其贊化育參天地浩然塞兩間炯然¶
　照百代哉試覽此編人身與天地相同果强合之抑¶
　亦造化自然也懲七年之病者必求三年之艾當勿¶
　忽於此矣¶
<pb:KR3k0050_WYG_073-3a>¶
¶
<pb:KR3k0050_WYG_073-4a>¶
　經十二絡十五凡二十七氣血相貫無有休息故一¶
　歲隂陽升降㑹于立春一日隂陽曉昏㑹于寅時榮¶
　衞循環上應天之度數下應地之分野天有宿度地¶
　有經水人有經脈宿謂二十八宿度謂天之三百六¶
　十五度也經水者謂海水清水渭水湖水沔水江水¶
　淮漯水河水漳水濟水也以其内外經脈故名之曰¶
　經水焉經脈者謂手足三隂三陽之脈所以然者以¶
　内外參合人氣應之故言及也内足陽明外合海水¶
<pb:KR3k0050_WYG_073-4b>¶
　内足大腸外合清水内足少隂外合汝水内手陽明¶
　外合江水内手太陽外合淮水内手少陽外合漯水¶
　内手太隂外合河水内手心主外合漳水内手少隂¶
　外合濟水内外輸應氣衞于外以充皮膚血榮于中¶
　以營經絡周一體而無間應漏水百刻而不違一日¶
　一夜一萬三千五百息乃平人之常也察於隂陽决¶
　死生雖經絡流注如環之無端豈能逃于脈之三部¶
　耶至於草木昆蟲盡皆得氣之先所以雖乾枯陳朽¶
<pb:KR3k0050_WYG_073-5a>¶
　亦可以調臟腑而治疾病其氣同也觀人身氣血與¶
　天地氣候相應若此則人與天地萬物本同一體不¶
　信然哉¶
<pb:KR3k0050_WYG_073-6a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-6b>¶
　　足三隂三陽¶
　膽申相火足少陽　胃酉燥金足陽明¶
　膀胱戍寒水足太陽　肝亥風木足厥隂¶
　腎子君火足少隂　脾丑濕土足太隂¶
　足太陽與少隂為表裏少陽與厥隂為表裏陽明與¶
　太隂為表裏是為足之隂陽也手太陽與少隂為表¶
　裏少陽與心為表裏陽明與太隂為表裏是為手之¶
　隂陽也¶
<pb:KR3k0050_WYG_073-7a>¶
　帝曰願聞三隂三陽之離合(各為一位謂之離/配為表裏謂之合)岐伯¶
　曰聖人南面而立前曰廣明後曰大衝(此正位也心/臟在南故前)¶
　(曰廣明衝脈在/北故後曰大衝)大衝之地名曰少隂少隂之上名曰¶
　太陽(此為一合之經/氣也後倣此)太陽根起於至隂結於命門名¶
　曰隂中之陽(至隂穴名/命門目也)中身而上名曰廣明廣明之¶
　下名曰太隂太隂之前名曰陽明(胃為陽明脈行在/脾脈之前脾為太)¶
　(隂脈行在/胃脈之後)陽明根起於厲兊名曰隂申之陽(厲兊/穴名)厥¶
　隂之表名曰少陽(膽少陽脈行在肝脈之外/肝厥隂脈行在膽脈之内)少陽根¶
<pb:KR3k0050_WYG_073-7b>¶
　起於竅隂名曰隂中之少陽(竅隂/穴名)是以三陽之離合¶
　也太陽為開陽明為闔少陽為樞(開者所以司化生/之基闔者所以執)¶
　(禁固之權樞者所/以主動靜之微)三經者不得相失也搏而勿浮名¶
　曰一陽(滑云一齊一也脈浮而不至於/虚所以摶者胃氣也故曰一陽)願聞三隂岐¶
　伯曰外者為陽内者為隂然則中為隂其衝在下名¶
　曰太隂太隂根起於隱白名曰隂中之隂(隱白/穴名)太隂¶
　之後名曰少隂(脾藏之下近後/則腎之位也)少隂根起於湧泉名¶
　曰隂中之少隂(湧泉/穴名)少隂之前名曰厥隂(腎藏之前/近上則肝)¶
<pb:KR3k0050_WYG_073-8a>¶
　(之位/也)厥隂根起於大敦名曰隂中之絶隂(大敦/穴名)是故¶
　三者之離合也太隂為開厥隂為闔少隂為樞三經¶
　者不得相失也搏而勿沈名曰一隂(滑云脈沈而不/至於溺所以搏)¶
　(者胃氣也/故曰一隂)○黃帝曰隂陽者天地之道也萬物之綱¶
　紀變化之父母生殺之本始神明之府也治病必求¶
　其本(隂陽與萬類生殺變化猶然在人身/同相參合故治病之道必先求之)故積陽為¶
　天積隂為地隂靜陽燥陽生隂長陽殺隂藏(神農曰/天以陽)¶
　(生隂長地以/陽殺隂藏)陽化氣隂成形○天地者萬物之上下¶
<pb:KR3k0050_WYG_073-8b>¶
　也隂陽者血氣之男女也左右者隂陽之道路也水¶
　火者隂陽之徴兆也隂陽者萬物之能始也故曰隂¶
　在内陽之守也陽在外隂之使也(隂靜故為陽之鎮/守陽動故為隂之)¶
　(役/使)清陽為天濁隂為地地氣上為雲天氣下為雨雨¶
　出地氣雲出天氣故清陽出上竅濁隂出下竅(上竅/謂耳)¶
　(目口鼻下竅謂/前阥後阥也)清陽發腠理濁隂走五藏(此有質/者也)清¶
　陽實四肢濁隂歸六府水為隂火為陽陽為氣隂為¶
　味(滑云陽為氣隂為味此氣味二字以天地隂陽之之/化而言也陽在天成象氣之謂也隂在地成形味)¶
<pb:KR3k0050_WYG_073-9a>¶
　(謂/也)味歸形形歸氣氣歸精精歸化精食氣形食味(氣化/則精)¶
　(生味和/則形長)化生精氣生形(氣飬形也精微之液惟血化/而成形質之有資氣行而立)¶
　(故斯二者各/奉乎生身)味傷形氣傷精(遇其/節也)精化為氣氣傷於¶
　味(滑云五味入口藏於胃以飬五/藏氣過則傷之氣傷於味也)隂味出下竅陽氣¶
　出上竅味厚者為隂薄為隂之陽氣厚者為陽薄為¶
　陽之隂味厚則泄薄則通氣薄則發泄厚則發熱(隂/氣)¶
　(潤下故厚味則泄利陽氣炎上故氣厚則發/熱味薄為隂少故通泄氣薄為陽少故汗出)壯火之¶
　氣衰少火之氣壯壯火食氣氣食少火壯火散氣少¶
<pb:KR3k0050_WYG_073-9b>¶
　火生氣(氣生壯火故云壯火食氣少火滋氣故云氣/食少火以壯火食氣故氣得壯火則耗散以)¶
　(少火益氣故氣得少火則生長人之陽氣少/壯亦然○滑云少而壯壯而衰理則然也)氣味辛¶
　甘發散為陽酸苦涌泄為隂○陽氣者若天與日失¶
　其所則折夀而不彰故天運當日以光明是故陽因¶
　而上衞外者也欲如運樞起居如驚神氣乃浮(欲如/運樞)¶
　(謂内動也起居/如驚謂暴卒也)○陽氣一日而主外(晝則陽/氣在外)平旦人¶
　氣生日中而陽氣隆日西而陽氣已虚氣門乃閉是¶
　故暮而收拒無擾筋骨無見霧露反此三時形乃困¶
<pb:KR3k0050_WYG_073-10a>¶
　薄(旦暮陽氣衰内行陽分/故宜收斂以拒虚邪)○隂中有隂陽中有陽平¶
　旦至日中天之陽陽中之陽也日中至黃昏天之陽¶
　陽中之隂也合夜至雞鳴天之隂隂中之隂也雞鳴¶
　至平旦天之隂隂中之陽也故人亦應之夫言人之¶
　隂陽外為陽内為隂言人身之隂陽則背為陽腹為¶
　隂言人身中藏府之隂陽則藏者為隂府者為陽肝¶
　心脾肺腎五藏皆為隂膽胃大腸小腸膀胱三焦六¶
　府皆為陽所以欲知隂中之隂陽中之陽者何也為¶
<pb:KR3k0050_WYG_073-10b>¶
　冬病在隂夏病在陽春病在隂秋病在陽皆視其所¶
　在為施鍼石也○背為陽陽中之陽心也背為陽陽¶
　中之隂肺也腹為隂隂中之隂腎也腹為隂隂中之¶
　陽肝也腹為隂隂中之至隂脾也此皆隂陽表裏内¶
　外雌雄相輸也故以應天之隂陽也○天氣通於肺¶
　(位髙而/氣清也)地通於隘(隘在首為下且/有隂受之義)風氣通於肝(風生/木也)¶
　雷氣通於心(雷象火/之有聲)糓氣通於脾(土爰稼穡脾屬土/故&KR0150;氣通於脾)¶
　雨氣通於腎(兩腎/皆水)六經為川(流注不/息也)腸胃為海(皆受/納也)¶
<pb:KR3k0050_WYG_073-11a>¶
　九竅為水注之氣(滑云九竅之氣流通/不滯猶水之流注也)以天地為之¶
　隂陽以人事配象之陽之汗以天地之雨名之陽之¶
　氣以天地之疾風名之暴氣象隂逆氣象陽○寒極¶
　生熱熱極生寒寒氣生濁熱氣生清(言正/氣也)清氣在下¶
　則生餐泄(熱在下則/糓不化也)濁氣在上則生䐜脹(寒氣痞塞/不能和暢)¶
　此隂陽反作病之逆從也○天不足西北故西北方¶
　隂也而人右耳目不如左明也(在上/法天)地不滿東南故¶
　東南方陽也而人左手足不如右强也(在下/法地)曰何以¶
<pb:KR3k0050_WYG_073-11b>¶
　然曰東方陽也陽者其精并於上并於上則上明而¶
　下虚故使耳目聰明而手足不便也西方隂也隂者¶
　其精并於下并於下則下盛而上虚故其耳目不聰¶
　明而手足便也故俱感於邪其在上則右甚在下則¶
　左甚此天地隂陽所不能全也故邪居之凡隂陽之¶
　要陽宻乃固兩者不和若春無秋冬無夏因而和之¶
　是謂聖度故陽强不能宻隂氣乃絶隂平陽秘精神¶
　乃治隂陽離决精氣乃絶¶
<pb:KR3k0050_WYG_073-12a>¶
¶
<pb:KR3k0050_WYG_073-13a>¶
　帝曰藏象何如(象謂所見於/外可閱者也)岐伯曰心者生之本神¶
　之變也其華在面其充在血脈為陽中之太陽通於¶
　夏氣(心主於夏氣合太陽謂/太陽居於夏火之中也)肺者氣之本魄之處也¶
　其華在毛其充在皮為陽中之太隂通於秋氣(肺主/於秋)¶
　(謂太隂居/於陽分也)腎者主蟄封藏之本精之處也其華在髪¶
　(腎者水也在髙源宜其華在髪也抑/髪者血之餘血者水之類又其色黒)其充在骨謂隂¶
　中之少隂通於冬氣(謂盛隂居冬/隂之分也)肝者罷(音/皮)之本(謂/肺)¶
　(主筋屬乎木又肝者幹也人之運動由於/筋力象木之動也動則多勞故云罷極)魂之居也¶
<pb:KR3k0050_WYG_073-13b>¶
　其華在爪其充在筋為陽中之少陽通於春氣(謂少/陽居)¶
　(於陽位而/王於春也)脾胃大腸小腸三焦膀胱者倉廩之官營¶
　之居也(營謂營運居猶處也盖/脾為輸轉之官故也)名曰器能化糟粕轉¶
　味而入出者也其華在唇四白(謂唇四際/白色肉也)其充在肌¶
　此至隂之類通於土氣(以脾屬土/土為至隂)凡十一藏取决於¶
　膽也(膽者中正剛斷而無偏私故也滑云脾胃大腸/云云至通於土氣此處疑有誤今訂証云脾者)¶
　(倉廩之本營之居也其華在唇四白其充在肌此至/隂之類通於土氣胃大腸小腸三焦膀胱名曰器能)¶
　(化糟粕轉味/而入出者也)帝曰五藏應(去/聲)四時各有收受乎岐伯¶
<pb:KR3k0050_WYG_073-14a>¶
　曰有東方青色入通於肝開竅於目藏精於肝(精謂/精氣)¶
　(陽升之方以目為/用故開竅於目)其病發驚駭(肝藏魂病則/魂不安也)其味酸¶
　其類草木其畜雞(易曰巽/為雞)其榖麥(麥色/蒼)其應四時上¶
　為歲星(木之精也餘/四星准此)是以春氣在頭也(萬物發/榮於上)其音¶
　角其數八(木生數三/成八數)其臭臊是以知病之在筋也其¶
　在聲為呼(謂呌/呼)在變動為握(把握/屬筋)在志為怒怒傷肝¶
　(甚則自/傷也)悲勝怒(悲則肺/金尅肝)風傷筋(風勝則經/絡拘急)酸傷氣(風/酸)¶
　(皆自/傷也)辛勝金南方赤色入通於心開竅於耳(手少隂/之絡㑹)¶
<pb:KR3k0050_WYG_073-14b>¶
　(於/耳)藏精於心故病在五藏(心主/五藏)其味苦其類火其畜¶
　羊(離為/羊)其糓黍(&KR0112;色/赤)其應四時上為熒惑星是以知¶
　病之在脈也其音徴其數七(火生數二/成數七)其臭焦(火變/則為)¶
　(焦/)其在聲為笑在變動為憂在志為喜喜傷心恐勝¶
　喜(恐則腎水/尅心火)熱傷氣寒勝熱苦傷氣(熱苦皆傷/己所勝也)鹹勝¶
　苦(鹹水/味)中央黄入通於脾開竅於口藏精於脾(脾為/化榖)¶
　(口上逆稂故/開竅於口)故病在舌本(脾脈上連/於舌本)其味甘其類土¶
　其畜牛(坤為/牛)其穀稷(色黃而/味甘)其應四時上為鎮星是以¶
<pb:KR3k0050_WYG_073-15a>¶
　知病之在肉也其音宫其數五其臭香其在聲為歌¶
　在變動為噦(謂噦/噫)在志為思思傷脾怒勝思(怒則/不思)濕¶
　傷肉風勝濕甘傷肉(甘濕皆/自傷也)酸勝甘西方白色入通¶
　於肺開竅於鼻藏精於肺故病在背(肺在胸中背/為胸為府)其¶
　味辛其類金其畜馬(乾為/馬)其糓稲(稲白/色)其應四時上¶
　為大白星是以知病之在皮毛也其音商其數九(金/生)¶
　(數四成/數九)其臭腥其在聲為哭在變動為欬在志為憂¶
　憂傷肺喜勝憂(喜則心火/尅肺金)熱傷皮毛(是被勝/傷己也)寒勝熱¶
<pb:KR3k0050_WYG_073-15b>¶
　辛傷皮毛(是自/傷也)苦勝辛(苦火/味)北方黑色入通於腎開¶
　竅於二隂藏精於腎(腎藏精隂泄注/故開竅於二隂)故病在谿(谿謂/肉之)¶
　(小㑹冬氣居内/故病在深處)其味鹹其類水其畜彘(亥為/豕)其糓豆¶
　(豆黑/色)其應四時上為辰星是以知病之在骨也其音¶
　羽其數六(水生數一/成數六)其臭腐其在聲為呻在變動為¶
　慄(謂戰/慄)在志為恐恐傷腎思勝恐寒傷血燥勝寒鹹¶
　傷血(食鹹而渇傷血可知寒鹹皆傷/己所勝也大素血作骨下同)帝又問曰願聞¶
　十二藏之相使(並去/聲)貴賤何如岐伯曰心者君主之¶
<pb:KR3k0050_WYG_073-16a>¶
　官神明出焉肺者相傳之官治節出焉(肺附於心故/曰相𫝊主行)¶
　(營衞故/曰治節)肝者將軍之官謀慮出焉(勇而能斷/故曰將軍)膽者中¶
　正之官决㫁出焉膻中者臣使之官喜樂出焉(膻中/在胸)¶
　(中兩乳間為氣之海氣/和志通則喜樂由生)脾者倉廩之官五位出焉大¶
　膓者傳道之官變化出焉小腸者受盛之官化物出¶
　焉腎者作强之官伎巧出焉(强於作用故曰作强/造化形容故曰伎巧)三¶
　焦者决凟之官水道出焉(引道隂陽開/通閉塞不通)膀胱者州都¶
　之官津液出焉氣化則能出矣(位當孔府故為都官/若得氣海之氣施化)¶
<pb:KR3k0050_WYG_073-16b>¶
　(則溲便注泄氣海之氣/不及則閉塞不通矣)凡此十二官不相失也故主¶
　明則下安以此飬生則夀没世不殆以為天下則大¶
　昌(主即心也心者君主之官神明出焉故心既明以/攝生則夀以處世則安以治天下則昌皆實理也)¶
　主不明則十二官危使道閉塞而不通形乃大傷以¶
　此飬生則殃以為天下者其宗大危戒之戒之○心¶
　之合脈也其榮色也(發見於面之/色皆心之榮)其主腎也(隨其所/畏則德)¶
　(命焉○火畏水故心聼/命於腎○藏義皆同)肺之合皮也其榮毛也(毛附/皮)¶
　其主心也肝之合筋也其榮爪(爪者筋/之餘)其主肺也脾¶
<pb:KR3k0050_WYG_073-17a>¶
　之合肉也其榮唇也其主肺也腎之合骨也其榮髮¶
　也其主脾也○帝曰余聞方士或以腦髓為藏或以¶
　腸胃為藏或以為府願聞其說岐伯曰腦髓骨脈膽¶
　女子胞此六者地氣之所生也皆藏於隂而象於地¶
　故藏而不冩(去/聲)名曰奇恒之府(奇異也恒常也此六/者異於下文六府故)¶
　(云/)胃大腸小腸三焦膀胱此六者天氣之所生也其¶
　氣象天(天氣地氣/以動靜言)故冩而不藏此受五藏濁氣名曰¶
　傳化之府此不能久留輸冩者也魄門亦為五藏使¶
<pb:KR3k0050_WYG_073-17b>¶
　水糓不得久藏(魄門肛門也内/通於肺故云)五藏者藏精氣而不¶
　㵼也故滿而不能實(精氣為滿/水穀為實)六府者傳化物而不¶
　藏故實而不能滿也所以然者水榖入口則胃實而¶
　腸虚食下則腸實而胃虚故曰實而不滿滿而不實¶
　也帝曰氣口何以獨為五藏主岐伯曰胃者水榖之¶
　海六府之大源也五味入口藏於胃以飬五藏之氣¶
　氣口亦太隂也(五藏之氣輸於肺肺為太隂氣/由出入故曰氣口亦太隂也)是以¶
　五藏六府之氣味皆出於胃變見於氣(口/)故五氣入¶
<pb:KR3k0050_WYG_073-18a>¶
　鼻藏於心肺心肺有病而鼻為之不利也(滑云五氣/入鼻以下)¶
　(與上文義不相發豈因五味/入口而遂及於五氣入鼻耶)心藏神(靈樞經曰兩精/相薄謂之神)¶
　肺藏魄(並精而出入/者謂之魄)肝藏魂(隨神而往/來謂之魂)脾藏意(心有/所意)¶
　(謂之/意)腎藏志(意之所存/謂之志)故神藏五形藏四合為九藏¶
　也(神藏心藏神五者是也以其皆神氣居之故云/形藏一頭角二耳目三口齒四胸中也)¶
<pb:KR3k0050_WYG_073-19a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-19b>¶
　　　天非純陽亦有三隂天以陽生隂長而為春夏¶
　　　　　寅手少陽三焦經　已手厥隂心包絡經¶
　　　春卯手陽明大腸經生　夏午手少隂心之經長(手之經/絡應天)¶
　　　　　　辰手太陽小腸經　未手太隂肺之經¶
　　天時十二月　人身十二經　地支十二位¶
　　　　　申足少陽膽之經　亥足厥隂肝之經¶
　　　秋酉足陽明胃之經殺　冬子足少隂腎之經藏(足之經/絡應地)¶
　　　　　戌足太隂膀胱經　丑足太隂脾之經¶
　　　地非純隂亦有三陽地以陽殺隂藏而為秋冬¶
<pb:KR3k0050_WYG_073-20a>¶
　　五方氣味¶
　東方甲風乙木其氣温其味甘在人以肝膽應之¶
　南方丙熱丁火其氣熱其味辛在人以心小腸三焦¶
　包絡應之¶
　中央戊濕其本氣平其兼氣温凉寒熱在人以胃應¶
　之¶
　中央已土其本味鹹其兼味辛甘酸苦在人以脾應¶
　之¶
<pb:KR3k0050_WYG_073-20b>¶
　西方庚燥辛金其氣凉其味酸在人以肺大腸應之¶
　北方壬寒癸水其氣寒其味苦在人以腎膀胱應之¶
　按人乃萬物中之一也獨陽不生獨隂不長湏稟兩¶
　儀之氣而化生也然輕清成象重濁成形本乎天者¶
　親上本乎地者親下則各從其類也輕中清者清肺¶
　以助天真清中濁者榮華腠理濁中清者榮飬於神¶
　濁中濁者堅强骨髓故至真要大論云五味隂陽之¶
　用辛甘發散為陽酸苦涌泄為隂淡味滲泄為陽鹹¶
<pb:KR3k0050_WYG_073-21a>¶
　味涌泄為隂六者或收或散或緩或急或燥或潤或¶
　耎或堅各以所利而行之調其氣使之平也¶
　按五行五色五味五走五藏所禁¶
　東方之木其色青其味酸其藏肝肝主筋木曰曲直¶
　曲直作酸酸走肝筋病肝者毋多食酸¶
　南方之火其色赤其味苦其藏心心主血火曰炎上¶
　炎上作苦苦走心病在心者毋多食苦¶
　西方之金其色白其味辛其藏肺肺主氣金曰從革¶
<pb:KR3k0050_WYG_073-21b>¶
　從革作辛辛走肺病肺者毋多食辛¶
　北方之水其色黑其味鹹其藏腎腎主骨水曰潤下¶
　潤下作鹹鹹走腎骨腎病者毋多食鹹¶
　中央之土其色黄其味甘其藏脾脾主肉土曰稼穡¶
　稼穡作甘甘走肉人病脾者毋多食甘¶
　按人生日用不離氣味補㵼在味隨時異氣凡氣薄¶
　為陽中之隂氣厚者為陽中之陽味薄為隂中之陽¶
　味厚者為隂中之隂辛甘淡之熱者為陽中之陽辛¶
<pb:KR3k0050_WYG_073-22a>¶
　甘淡之寒者為陽中之隂酸苦鹹之寒者為隂中之¶
　隂酸苦鹹之熱者為隂中之陽夫辛甘淡鹹苦酸乃¶
　味之隂陽又為地之隂陽也温凉寒熱乃氣之隂陽¶
　又為天之隂陽也氣味生成而隂陽造化之機存焉¶
　日用飲食與夫病疾藥物審其氣味酌而量之調攝¶
　之道備是矣¶
<pb:KR3k0050_WYG_073-23a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-23b>¶
　五臟有五色皆見於面關與寸口尺内相應假令色¶
　青其脈當弦而急色亦其脈浮大而散色黄其脈中¶
　緩而大色白其脈浮濇而短色黑其脈沉濡而滑此¶
　所謂五色之與脈當參相應也¶
<pb:KR3k0050_WYG_073-24a>¶
¶
<pb:KR3k0050_WYG_073-25a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-25b>¶
　岐伯曰天度者所以制日月之行也氣數者所以紀¶
　化生之用也天為陽地為隂日為陽月為隂行有分¶
　紀周有道理日行一度月行十三度而有奇焉故大¶
　小月三百六十五日而成歲積氣餘而盈閠矣(天體/周圍)¶
　(三百六十五度故三百六十五日而後成歲然一歲/十二月一月三十日三百六十日一歲之常數也故)¶
　(日與天㑹一歲而多五日為氣盈月與天㑹而/少五日為朔虚合氣盈朔盈而閠於是生焉)立端¶
　於始表正於中推餘於終而天度畢矣(端首也始初/也表彰信也)¶
　(正斗建也中月半也推退位也言立其首氣初節之/日示斗建於月半之辰退餘閠於相望之後是以閠)¶
<pb:KR3k0050_WYG_073-26a>¶
　(之前則氣不及月閏之後則月不及氣也故厯元云/其候閏某月節閠某月中也推中之義斷可知乎故)¶
　(曰立端於始表正於中推餘於終也/由斯推日成閠故能令天度畢焉)天有十日由六¶
　竟而周甲甲六復而終歲三百六十日法也帝曰夫¶
　子之言積氣盈閠願聞何謂氣岐伯曰五日謂之候¶
　三候謂之氣六氣謂之時四時謂之歲而各從其主¶
　治焉五運相襲而皆治之終期之日周而復始時立¶
　氣布如環無端候亦同法故曰不知年之所加氣之¶
　盛衰虚實之所起不可以為工矣(時立氣布氣即脈/氣謂時至脈亦至)¶
<pb:KR3k0050_WYG_073-26b>¶
　(也/)曰五運之始如環無端其太過不及何如曰五氣¶
　更立各有所勝盛虚之變此其常也曰平氣何如曰¶
　無過者也曰太過不及柰何曰在經有也曰何謂所¶
　勝曰春勝長夏長夏勝冬冬勝夏夏勝秋秋勝春所¶
　謂得五行時之勝各以氣命其藏(以氣命藏如春之/木内合肝之類是)¶
　(也命/名也)曰何以知其勝曰求其至也當歸始春(謂立春/之前曰)¶
　(大寒之/氣也)未至而至此謂太過則薄所不勝而乘所勝¶
　也命曰氣淫至而不至此謂不及則所勝妄行而所¶
<pb:KR3k0050_WYG_073-27a>¶
　生受病所不勝薄之也命曰氣迫所謂求其至者氣¶
　至之時也(凡氣之至皆謂立春前五日乃候之初也也/未至而至謂所直之氣未應至而先期至)¶
　(先期而至是氣有餘故曰太過至而不至謂所直之/氣應至不至而後期至後期而至是不足故曰不及)¶
　(凡五行之氣我尅者為所勝尅我者為所不勝生我/者為所生五藏之氣内相淫并為病故命氣淫餘太)¶
　(過例同又如木氣不平土金交薄相/迫為疾故曰氣迫也餘不及例皆同)謹候其時氣可¶
　與期失時反候五治不分邪辟内生工不能禁也曰¶
　有不襲乎曰蒼天之氣不得無常也氣之不襲是謂¶
　非常非常則變矣曰非常而變柰何曰變至則病所¶
<pb:KR3k0050_WYG_073-27b>¶
　勝則微所不勝則甚因而重感於邪則死矣故非其¶
　時則微當其時則甚也○厥隂之至其脈弦少隂之¶
　至其脈鈎太隂之至其脈沈少陽之至大而浮陽明¶
　之至短而濇太陽之至大而長至而和則平至而甚¶
　則病至而反則病至而不至者病未至而至者病隂¶
　陽易者危¶
　一朞之中主運以位而相次于下客運以氣而周流¶
　於上客氣加於主運之上主氣臨于客氣之下天時¶
<pb:KR3k0050_WYG_073-28a>¶
　所以不齊民病所由生也然運氣之所以有變者氣¶
　相得則和不相得則病又有相得而病者以下臨上¶
　不當位也五行相生者為相得相尅者為不相得上¶
　臨下為順下臨上為逆大要陽年先天時化則已强¶
　而以氣勝實故不勝者受邪隂年後天時化則已弱¶
　而以氣休衰故勝己者來尅被尅之後必待時而復¶
　也行復于所勝則已不可前故待得時則子當旺然¶
　後子為母復讎也經曰先立其年以明其氣毎年先¶
<pb:KR3k0050_WYG_073-28b>¶
　立運氣審其太過不及然後以地之主氣為本天之¶
　客氣加臨于上為標以求六化之變如氣之勝也微¶
　者隨之甚者制之氣之復也和者平之暴者奪之皆¶
　隨氣安其屈伏以平為期餘詳天道運氣編¶
　五運主病¶
　　諸風掉眩皆屬肝木¶
　掉揺也眩昏亂旋運也風主動故也所謂風氣甚而¶
　頭目眩運也由風木旺必是金衰不能制木而木復¶
<pb:KR3k0050_WYG_073-29a>¶
　生火風火皆屬陽多為兼化陽主乎動兩動相搏則¶
　為之旋轉故火本動也㷔得風則自然旋轉如春分¶
　至小滿為二之氣乃君火之位自大寒至春分七十¶
　三日為初之氣乃風木之位故春分之後風火相搏¶
　則多起飄俗謂之旋風是也四時皆有之由五運六¶
　氣千變萬化衝盪擊搏推之無窮安得失時而便謂¶
　之無也但有微甚而已人或乘車躍馬登舟環舞而¶
　眩運者其動不正如左右紆曲故經曰曲直動揺風¶
<pb:KR3k0050_WYG_073-29b>¶
　之用也眩運而嘔吐者風熱甚故也¶
　　諸痛痒瘡痬皆屬心火¶
　人近火氣者微熱則痒熱甚則痛附近則灼而為瘡¶
　皆火之用也或痒痛如針輕刺者猶飛迸火星灼之¶
　然也痒者美疾也故火旺于夏而萬物蕃鮮美榮也¶
　炙之以火漬之以湯而痒轉甚者微熱之所使也因¶
　而痒去者熱冷皮膚縱緩腠理開通陽氣得泄熱散¶
　而去故也或夏熱皮膚痒而以冷水沃之不去者寒¶
<pb:KR3k0050_WYG_073-30a>¶
　能收歛腠理閉宻陽氣鬱結不能散越拂熱内作故¶
　也痒得爬而解者爬為火化微則亦能令痒甚則痒¶
　去者爬令皮膚辛辣而屬金化辛能散故金化見則¶
　火力分而解矣或云痛為實痒為虚者非謂虚而寒¶
　也正謂熱之微甚也或疑瘡痒皆屬火熱而反腐出¶
　膿水者何也猶榖肉果菜熱極則腐爛而潰為汙水¶
　也潰而腐爛者水之化也所謂五行之理過極則勝¶
　己者反來制之故火熱過極則反兼於水化又如鹽¶
<pb:KR3k0050_WYG_073-30b>¶
　能固物令不腐爛者鹹寒水化制其火熱使不過極¶
　故得久固也萬物皆然¶
　　諸濕腫痛皆屬脾土¶
　土地之體也土濕極盛則否塞腫滿天時亦然故長¶
　夏屬土則庶物隆盛也¶
　　諸氣膹鬱病痿皆居肺金¶
　膹謂膹滿也鬱謂奔迫也痿謂手足痿弱無力以運¶
　動也大抵肺主氣氣為陽陽主輕清而升故肺居上¶
<pb:KR3k0050_WYG_073-31a>¶
　部病則其氣膹滿奔迫不能上升至於手足痿弱不¶
　能收持由肺金本燥燥之為病血液衰少不能榮飬¶
　百骸故也經曰手指得血而能攝掌得血而能握足¶
　得血而能步故秋金旺則霧氣濛鬱而草木萎落病¶
　之象也萎猶痿也¶
　　諸寒收引皆屬腎水¶
　收歛引急寒之用也故冬寒則拘縮矣¶
<pb:KR3k0050_WYG_073-32a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-32b>¶
　周天三百六十五度太陽一日行一度從房至胃十¶
　四宿為陽主晝正人身血氣行陽二十五度也從昴¶
　至氐十四宿為隂主夜正人身氣血行隂二十五度¶
　也盖人身經絡共長一十六丈手三陽之脈從手至¶
　頭長五尺五六合三丈手三隂之脈從手至胷中長¶
　三尺五寸三六一丈八尺五六三尺合二丈一尺足¶
　三陽之脈從足至頭長八尺六八四丈八尺足三隂¶
　之脈從足至胷中長六尺五寸六六三丈六尺五六¶
<pb:KR3k0050_WYG_073-33a>¶
　三尺合三丈九尺人兩足蹻脈從足至目長七尺五¶
　寸二七一丈四尺二五一尺合一丈五尺督脈任脈¶
　各長四尺五寸二四八尺二五一尺合九尺凡脈長¶
　一十六丈二尺也人一呼脈行三寸一吸脈行三寸¶
　呼吸定息脈六寸十息脈行六尺百息脈行六丈二¶
　百七十息脈行一十六丈二尺氣血周身一度也漏¶
　水下二刻焉至明日寅時周身五十度脈行八百一¶
　十丈該一萬三千五百息漏水下百刻焉日行一十¶
<pb:KR3k0050_WYG_073-33b>¶
　八舍也其始從巾焦注手太隂陽明陽明注足陽明¶
　太隂太隂注手少隂太陽太陽注足太陽少隂少隂¶
　注手厥隂少陽少陽注足少陽厥隂厥隂循還注手¶
　太隂周而復始循環無端氣主呴之血主濡之脈在¶
　其中為之樞紐也春秋分晝夜兩停脈行五十度合¶
　乎正數也若冬至之後晝四十刻夜六十刻隂多陽¶
　少氣血凝澁而脈道遲止行四十度也夏至之後晝¶
　六十刻夜四十刻陽多隂少氣血滑利而脈道疾反¶
<pb:KR3k0050_WYG_073-34a>¶
　行六十度也若天氣暴熱脈行亦疾天氣暴寒脈行¶
　亦遲故人不能調飬以順造化之氣則病生而脈變¶
　矣¶
　　周身血氣晝夜循環歌¶
　人身血氣無暫息動靜周流在呼吸呼行三寸吸亦¶
　然一息定行六寸的二百七十息數來脈行十六丈¶
　二尺積此周身一度過補㵼分明知滑澁試問一時¶
　息幾多千百二十五無一脈行六十七丈五四度周¶
<pb:KR3k0050_WYG_073-34b>¶
　身尚餘刻更將餘刻為君明四十五息二丈七晝夜¶
　循環息幾何一萬三千兼五百脈行八百一十丈度行¶
　五十週身畢此是平人脈氣歌遲冷數熱為難測¶
<pb:KR3k0050_WYG_073-35a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-35b>¶
　人一呼脈行三寸一吸脈行三寸呼吸定息脈行六¶
　寸一日一夜凡一萬三千五百息脈行五十度周於¶
　身漏水下百刻榮衞行陽二十五度行隂亦二十五¶
　度為一周也故五十度復㑹於手太隂寸口者五臟¶
　六腑之所終始故法取於寸口也¶
　人平人也人身之脈貫串於經中呼行三寸吸行三¶
　寸呼吸畢而謂定息也一息之間脈行六寸人身脈¶
　度手足三隂三陽兩蹻脈并督任脈共計一十六丈¶
<pb:KR3k0050_WYG_073-36a>¶
　二尺黃帝曰蹻脈有隂陽何脈當其數岐伯曰男子¶
　數其陽女子數其隂水下一刻計一百三十五息脈¶
　行八丈一尺二刻計二百七十息脈行一十六丈二¶
　尺為一周一時八刻有奇脈行四周有奇也自寅時¶
　注肺初行一時呼吸氣計一千一百二十五息脈行¶
　計六十七丈五尺至卯時計二千二百五十息脈行¶
　一百四十四丈以次相傳至丑時計一萬三千五百¶
　息脈行八百一十丈已畢自平旦寅時起於手太隂¶
<pb:KR3k0050_WYG_073-36b>¶
　脈經水初不漏至丑時終於厥隂肝經下漏百刻盡¶
　矣二刻一周共五十度周月榮者血也衞者氣也血¶
　為氣之配氣升血亦升氣降血亦降二者不得相離¶
　但晝則行陽氣得令於血夜則行隂血得令于氣内¶
　經曰平旦盡隂陽氣出于目目張則氣上行于頭循¶
　項下足太陽循背下至小指之端其散者别於目銃¶
　背下手太陽下至手小指之間外側其散者别於目¶
　銃背下足少陽注小指次指之間以上循乎少陽之¶
<pb:KR3k0050_WYG_073-37a>¶
　分側下至小指之間别者以上至耳前合於額脈注¶
　足陽明以下至跗上入五指之間其散者背下下手¶
　陽明入大指之間入掌中其至於足也入足心出内¶
　踝下行隂分復合於目故為一周晝則行陽二十五¶
　度至此陽盡於隂隂受氣矣其始入於隂常從足少¶
　隂注腎腎注於心心注於肺肺注於肝肝注於脾脾¶
　復注於腎為一周行隂亦二十五度而復合於目營¶
　周不休分為晝夜日中而陽隆為重陽夜半而隆隂¶
<pb:KR3k0050_WYG_073-37b>¶
　為重隂夜後而隂衰平且隂盡而陽受氣矣日西而¶
　陽衰日入陽盡而隂受氣矣目動則行陽目合則行¶
　隂即太極動而生陽靜而生隂之理也行陽從寅而¶
　至申行隂從申而至寅也行陽行隂度數亦二刻而¶
　一周氣血流通俱可謂脈又更言榮衞而不言脈者¶
　盖因榮衞行陽止行周於諸腑行隂止行周於諸臟¶
　隂陽各二十五度行陽而行隂隂盡而復陽始為一¶
　周身脈則出入臟腑循環無已者也脈之度毎度周¶
<pb:KR3k0050_WYG_073-38a>¶
　於身故云五十度周於身脈與榮衞俱始㑹於寅終¶
　於丑也其始㑹脈則從太隂𫝊注餘經榮衞則從太¶
　隂上目復行陽而抵隂肺朝百脈寸口肺經也故百¶
　脈變見於寸口診脈决斷之法舎此其何以取之哉¶
<pb:KR3k0050_WYG_073-39a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-39b>¶
　經脈十二絡脈十五何始何窮也然經脈者行血氣¶
　通隂陽以榮於身者也其始從中焦注手太隂陽明¶
　陽明注足陽明太隂太隂注手少隂太陽太陽注足¶
　太陽少隂少隂注手心主少陽少陽注足少陽厥隂¶
　厥隂復還注手太隂别絡十五皆因其原如環無端¶
　轉相灌溉朝於寸口人迎以處百病而决死生也¶
　直行者謂之經旁行者謂之絡窮即終也其注始於¶
　太隂而終於厥隂終而又復始也¶
<pb:KR3k0050_WYG_073-40a>¶
　易曰水洊至習坎愚按靈樞經云日行二十八宿人¶
　經脈上下左右前後二十八宿周身十六丈二尺以¶
　應二十八宿漏水下百刻以分晝夜故人一呼脈再¶
　動氣行三寸一吸脈亦再動氣行三寸呼吸定息氣¶
　行六寸十息氣行六尺日行二分二百七十息氣行¶
　十六丈二尺氣行交通壬中一周于身下水二刻日¶
　行二十五分五百四十息氣再周于身下水四刻日¶
　行四十分二千七百息氣行十周于身下水二十刻¶
<pb:KR3k0050_WYG_073-40b>¶
　日行五宿二十分一萬三千五百息氣行五十營于¶
　身水下百刻日行二十八宿漏水皆盡脈絡矣凡行¶
　八百一十丈也又云氣之行如水之流如日月之行¶
　不休故隂脈營其蔵陽脈營其府如環之無端莫知¶
　其紀終而復始愚謂人身氣血常常流通則安一有¶
　壅滯則病養身之道息息相繼如水之洊至而其流¶
　相續則真氣上下灌注亦如水之流通也¶
<pb:KR3k0050_WYG_073-41a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-41b>¶
　天之隂陽左升而右降上浮而下沉所以為四時之¶
　序也人之氣血春升而秋降夏浮而冬沉所以為四¶
　時之脈也四時之序謂生長化收藏也四時之脈謂¶
　弦鈎緩毛石也春三月天氣温和萬物發生肝經木¶
　旺脈來輕虚而滑端直以長故曰弦夏三月天氣暑¶
　熱萬物盛長心經火旺脈來盛去衰前屈後居故曰¶
　鈎秋三月天氣清凉萬物凋零肺經金旺脉來輕虚¶
　以浮故曰毛冬三月天氣凛冽萬物閉藏腎經水旺¶
<pb:KR3k0050_WYG_073-42a>¶
　脈來沈濡而滑故曰石經曰春日浮如魚之在波夏¶
　日在膚泛泛乎萬餘秋日下膚蟄蟲將去冬日在骨¶
　蟄蟲周宻君子居室以其脈應天地之運所以有規¶
　矩權衡之譬也應時而見曰平太過曰病不及曰病¶
　反時而見曰死謂春得秋脈秋得夏脈夏得冬脈冬¶
　得長夏脈長夏春脈五行相尅鬼賊之脈見也脈有¶
　胃氣曰平故曰微弦微鈎微毛微石五臟胃氣而見¶
　也脈無胃氣曰死故真肝脈至中外急如循刀刄責¶
<pb:KR3k0050_WYG_073-42b>¶
　責然如按琴瑟絃色青白不澤毛曰乃死真心脈至¶
　堅如搏如循薏苡子纍纍然色赤黑不澤毛折乃死¶
　真肺脈至大而浮如以毛羽中人膚色白赤不澤毛¶
　折乃死真腎脈至搏而絶如指彈石劈劈然色黒黄¶
　不澤毛折乃死真脾脈至如屋漏雀啄色黄青不澤¶
　毛折乃死是不兼胃氣也故人以脈氣為宗以胃氣¶
　為本也¶
　　四時脈考¶
<pb:KR3k0050_WYG_073-43a>¶
　帝曰春脈如何而弦岐伯曰春肝也東方木也萬木¶
　之所以始生也故其氣來耎弱輕虛而滑端直以長¶
　故曰弦反此者病曰如何而反曰其氣來實而强此¶
　謂太過病在外其氣來不實而微此謂不及病在中¶
　太過則令人喜怒忽忽眩冐而顛疾其不及則令人¶
　胸痛引背下則兩脅滿曰夏脈如何而鈎曰夏脈者¶
　心也南方火也萬物之所以盛長也故其氣來盛去¶
　衰故曰鈎反此者病曰如何而反曰其氣來盛去亦¶
<pb:KR3k0050_WYG_073-43b>¶
　盛此謂太過病在外其氣來不盛去反盛此謂不及¶
　病在中太過則令人身熱而痛膚為浸淫其不及則¶
　令人煩心上見咳唾下氣泄曰秋脈如何而浮曰秋¶
　脈肺也西方金也萬物之所以收成也故其氣輕虚¶
　以浮來急去散故曰浮反此者病曰如何而反曰其¶
　氣來毛而中堅兩傍虚此謂太過病在外其氣來毛¶
　而微此謂不及病在中太過則令人逆氣而背痛愠¶
　愠然其不及則令人喘呼少氣而欬上氣見血下聞¶
<pb:KR3k0050_WYG_073-44a>¶
　病音曰冬脈如何而營曰冬脈腎也北方水也萬物¶
　之所以合藏也故其氣來沈以搏故曰營反此者病¶
　曰何如而反曰其氣來如彈石者此謂太過病在外¶
　其去如數者此謂不及病在中太過則令人解㑊(困/弱)¶
　(貌/)脊脈痛而少氣不欲言其不及則令人心懸如病¶
　饑𦕈中青脊中痛小腹滿小便變(𦕈者俠腎兩傍空/軟處也清凉也)¶
　曰脾脈獨何主曰脾脈土也孤藏以灌四傍者也(以/不)¶
　(正主四時故/謂之孤藏)善者不可見惡者可見其來如水之流¶
<pb:KR3k0050_WYG_073-44b>¶
　者此謂太過病在外如鳥之啄者此謂不及病在中¶
　太過則令人四肢不舉(中氣/不和)其不及則令人九竅不¶
　通¶
<pb:KR3k0050_WYG_073-45a>¶
¶
<pb:KR3k0050_WYG_073-46a>¶
　平人之常氣稟於胃胃者平人之常氣也人無胃氣¶
　曰逆逆者死(逆者反/常也)春胃微弦曰平(言微似弦不謂/微而弦也鈎及)¶
　(軟弱耎毛/石義並同)弦多胃少曰肝病但弦無胃曰死胃而有¶
　毛曰秋病(從秋/盛也)毛病曰今病(木受金邪/故今病也)藏真散於肝¶
　肝藏(平聲/下同)筋膜之氣也(藏真藏之真氣胃氣是也凡/人胃中有元氣謂真液所以)¶
　(生五藏/者也)又曰平肝脈來耎弱招招如掲長竿末稍曰¶
　平(言長/耎也)春以胃氣為本病肝脈來盈實而滑如循長¶
　竿曰肝病(長而/不耎)死肝脈來急益勁如新張弓弦曰肝¶
<pb:KR3k0050_WYG_073-46b>¶
　死(勁强急/之甚也)又曰真肝脈來中外急如循刀刄責責然¶
　如按琴瑟絃色青白不澤毛折而死(無餘物和雜故/曰真五藏之氣)¶
　(皆胃氣和之不得獨用/獨用則死餘四藏凖此)夏胃微鈎曰平鈎多胃少曰¶
　心病但鈎無胃曰死胃而有石曰冬病石甚曰今病¶
　藏真通於心心藏血脈之氣也又曰平心脈來累累¶
　如連珠如循琅玕曰心平夏以胃氣為本病心脈來¶
　喘喘連屬其中微曲曰心病死心脈來前曲後居如¶
　操帶鈎曰心死居不動也　又曰真心至堅而搏如¶
<pb:KR3k0050_WYG_073-47a>¶
　循薏苡子累累然也色赤黑不澤毛折乃死(累累喘/喘皆連)¶
　(續成/串児)長夏胃微耎弱曰平弱多胃少曰脾病但代無¶
　胃曰死耎弱有石曰冬病(土令見水脈虚邪也以其/土衰水乘之金令見木脈)¶
　(木令見火/脈皆然)弱甚曰今病藏真濡於脾脾臟肌肉之氣¶
　也又曰平脾脈來和柔相離如雞踐地曰脾平(動數/相離)¶
　(緩急/和調)長夏以胃氣為本病脾脈來實而盈數如雞舉¶
　足曰脾病(越人以為/心病也)死脾脈來鋭堅如烏之啄如鳥¶
　之距如屋之漏如水之流曰脾死(烏啄鳥距者言鋭/而堅水流者平至)¶
<pb:KR3k0050_WYG_073-47b>¶
　(不鼓屋漏者/時動復住)又曰真脾脈至弱而乍數乍疎色黄青¶
　不澤毛析乃死秋胃微毛曰平毛多胃少曰肺病但¶
　毛無胃曰死毛而有弦曰春病弦甚曰今病藏真髙¶
　於肺以行榮衞隂陽也又曰平肺來厭厭聶聶如落¶
　榆莢曰肺平(莢葉同言浮/薄而虛也)秋以胃氣為本病肺脈來¶
　不上不下如循雞羽曰肺病死肺來如物之浮如風¶
　吹毛曰肺死又曰真肺脈至大而虚如以羽毛中人¶
　膚色白赤不澤毛折乃死冬胃微石曰平石多胃少¶
<pb:KR3k0050_WYG_073-48a>¶
　曰腎病但石無胃曰死石而有鈎曰夏病鈎甚曰今¶
　病(水受火/土之邪)藏真下於腎腎藏骨髓之氣也又曰平腎¶
　脈來喘喘累累如鈎按之而堅曰腎平冬以胃氣為¶
　本病腎脈來如引葛按之益堅曰腎病死腎脈來發¶
　如奪索辟辟如彈(平/聲)石曰死(奪索彈石言硬也奪索/如兩人搶奪䋲索各執)¶
　(一頭中/硬可知)又曰真腎脈至搏而絶如指彈石辟辟然黑¶
　色色黄不澤毛折而死○人以水榖為本故人絶水¶
　榖則死脈無胃氣亦死所謂無胃氣者但得真臟脈¶
<pb:KR3k0050_WYG_073-48b>¶
　不得胃氣也所謂脈不得胃氣者肝不弦腎不石也¶
　　順時節宣¶
　(春月順/時節宣)内經曰春月陽氣閉藏於冬者漸發於外故¶
　宜發散以暢陽氣故有曰春三月此謂發陳天地俱¶
　生萬物以榮夜卧早起廣步於庭被髪緩形以使志¶
　生生而勿殺予而勿奪賞而勿罰此春氣之應飬生¶
　之道也逆之則傷肝東垣曰木在時為春在人為肝¶
　在天為風風者無形之清氣也素問云春傷於風夏¶
<pb:KR3k0050_WYG_073-49a>¶
　生飱泄潛谿論曰慎起居忍嗜慾薄滋味行隂隲可¶
　以却病延年益夀云¶
　(夏月順/時節宣)内經曰夏月人身陽氣發外伏隂在内是脱¶
　精神之時特忌下利以泄隂氣故又曰夏三月此謂¶
　蕃秀天地氣交萬物華實夜卧早起無厭於日使志¶
　無怒使英華成秀使氣得洩若所愛在外此夏氣之¶
　應飬長之道也逆之則傷心經曰夏傷於暑秋必痎¶
　瘧潛谿論曰夏至一隂生當節嗜欲也¶
<pb:KR3k0050_WYG_073-49b>¶
　(秋月順/時節宣)内經曰秋月當使陽氣收歛不宜吐及發汗¶
　犯之令人臟腑消鑠故又曰秋三月此謂容平天氣¶
　以急地氣以明夜卧早起與雞俱興便志安寧以緩秋¶
　形收歛神氣使秋氣平無外其志使肺氣清此秋氣¶
　之應飬收之道也逆之則傷肺素問云秋傷於濕冬¶
　生咳嗽潛谿論曰飬氣完形寡慾嗇精肺金司秋¶
　之正令也¶
　(冬月順/時節宣)内經曰冬月天地閉血氣藏伏陽在内心膈¶
<pb:KR3k0050_WYG_073-50a>¶
　多熱切忌發汗以洩陽氣故又曰冬三月謂之閉藏¶
　水氷地圻無擾乎陽早卧晚起必待日光使志若伏¶
　若匿若有私意若已有得去寒就温無泄皮膚使氣¶
　亟奪此冬氣之應飬藏之道也逆之則傷腎故曰冬¶
　傷於寒春必温病故先王於是月閉關俾寒熱適中¶
　此為至要潛谿論曰人能為善行方便好事為一生¶
　之大藥何病之有¶
　(脾/)潛谿曰夫脾脈中宫之土也每季各旺十八日其¶
<pb:KR3k0050_WYG_073-50b>¶
　脈論寬而緩得旺相之本也人有寬懷情意若六月¶
　診之寬緩乃脾之正旺相之脈也是有喜之脈若撞¶
　指來往不足者此人為事有情渠不可猜也若見大¶
　小沈浮而緩者此為旺相之脈也¶
　男子以氣為主故貴右手脈盛女子以血為主故貴¶
　左手脈盛然人之身氣為衞血為榮無分男女皆以¶
　胃氣為主故得榖者昌絶榖者亡又曰胃氣者中氣¶
　也慎言語則中氣不散而上越節飲食則中氣不滯¶
<pb:KR3k0050_WYG_073-51a>¶
　而下洩故易頥象曰君子慎言語節飲食頥者飬也¶
　飬生飬德其可舎諸東垣李果專主脾胃制補中益¶
　氣湯且作箴自警知本哉¶
　脾以飬氣肺以通氣腎以泄氣心以役氣肝則氣常¶
　生心虛氣入為蕩肺虛氣入為喘肝虛氣入目昏腎¶
　虚氣入腰疼脾獨不與受食不化氣將日微安能有¶
　餘以入虚　曰脾之繫於生人大矣思則傷脾多食¶
　則胃塞而脾不能運亦受傷是以飬脾者飬氣也¶
<pb:KR3k0050_WYG_073-51b>¶
　飬氣者飬生之要也¶
　曰心火不炎則無瘡痬諸疾戒暴怒則無中氣諸疾¶
　夏至隂生絶慾至春分則無傷寒瘟疫諸疾此謂順¶
　天時法隂陽以自固求子則子夀飬生則生怡¶
　内經曰喜怒傷氣寒暑傷形　曰慎喜戒怒氣調矣¶
　禦寒避暑形固矣心主之也茍能雖喜忘喜不累於¶
　喜雖怒忘怒不累于怒雖寒忘寒不累於寒雖暑忘¶
　暑不累于暑形氣豫全何傷之有非至人曷足語此¶
<pb:KR3k0050_WYG_073-52a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_073-52b>¶
　數者所以順性命之理也一為水而腎其德智也二¶
　為火而心其德禮也三為木而肝其德仁也四為金¶
　而肺其德義也五為土而脾其德信也¶
　　宣明五氣(附/)¶
　五味所入酸入肝辛入肺苦入心鹹入腎甘入脾是¶
　謂五入五氣所病心為噫肺為欬肝為語脾為吞腎¶
　為火為嚏胃為氣逆為噦為恐大腸小腸為泄下焦¶
　溢為水膀胱不利為&KR1825;不約為遺溺膽為怒是謂五¶
<pb:KR3k0050_WYG_073-53a>¶
　病　五精所并精氣并於心則喜并於肺則悲并於¶
　肝則憂并於脾則畏并於腎則恐是謂五并虚而相¶
　并者也五藏所惡心惡熱肺惡寒肝惡風脾惡濕腎¶
　惡燥是謂五惡　五藏化液心為汗肺為涕肝為涙¶
　脾為涎腎為唾是謂五液　五味所禁心走氣氣病¶
　無多食辛鹹走血血病無多食鹹苦走骨骨病無多¶
　食苦甘走肉肉病無多食甘酸走筋筋病無多食酸¶
　是謂五禁無令多食　五病所發隂病發於骨陽病¶
<pb:KR3k0050_WYG_073-53b>¶
　發於血隂病發於肉陽病發於冬隂病發於夏是謂¶
　五發　五邪所亂邪入於陽則狂邪入於隂則痺搏¶
　陽則為巔疾搏隂則為病陽入之隂則靜隂之陽則¶
　怒是謂五亂　五邪所見春得秋脈夏得冬脈長夏¶
　得春脈秋得夏脈冬得長夏脈名曰隂出之陽病善¶
　怒不治是謂五邪皆同命死不治　五藏所藏心藏¶
　神肺藏魄肝藏魂脾藏意是謂五藏所藏　五藏所¶
　主心主脈肺主皮肝主筋脾主肉腎主骨是謂五主¶
<pb:KR3k0050_WYG_073-54a>¶
　五勞所傷久視傷血久卧傷氣久坐傷肉久立傷骨¶
　久行傷筋是謂五勞所傷　五脈應象肝脈弦心脈¶
　鈎脾脈代肺脈毛腎脈石是謂五藏之脈¶
　以誠感人者人亦以誠應以詐御人者人亦以詐應¶
　木火土金水之質在我為肝心脾肺腎木火土金水¶
　之神在我為仁義禮智信之德萬物備於我舉此亦¶
　可見¶
　　人身總論¶
<pb:KR3k0050_WYG_073-54b>¶
　學問之道崇德安身其要也然氣和則身安神存則¶
　德邃似乎二之矣孰知氣充乎體頼神以宰之飬其¶
　氣正以存其神而身之安也其德之所由崇乎但先¶
　儒謂人以外物奉身事事要好只自家一箇身與心¶
　却不要好以愚觀之豈特不要好而已哉凡人于身¶
　外之物莫不知之詳處之當自以為智自以為能也¶
　及反諸一身其精神血氣骨骸脈理茫然莫之省焉¶
　尚可以為智且能乎夫人生長夀止百年耳百年之¶
<pb:KR3k0050_WYG_073-55a>¶
　外骨骸且莫之保也况外物乎胡為乎百年之中晝¶
　焉憧憧于營為夜焉擾擾于夢寐身心不獲一息自¶
　安而形神兩脫不自覺也試肯反而思之寧不自哀¶
　乎哉盖人身之造化即天地之造化也天地之大不¶
　外隂陽五行焉耳而人之為人亦同此隂陽同此五¶
　行也果能安身以崇德則人與天地可並立而為三¶
　矣試自人之形體言之外而四肢百骸内而五臟六¶
　腑豈判然不相關乎心火腎水肝木肺金脾土此人¶
<pb:KR3k0050_WYG_073-55b>¶
　身之五行也故五臟雖在内也然肺飬皮毛心飬血¶
　脈脾飬肌肉肝飬筋膜腎飬骨髓内外本相貫也亦¶
　非五行各一其屬而不相涉也肺主聲也入心為言¶
　入肝為呼入脾為歌入腎為呻吟自入則為泣矣肝¶
　主色也入肺為白入心為赤入脾為黄入腎為黒自¶
　入則為青矣心主臭也入肝為臊臭入肺為腥臭入¶
　脾為香臭入腎為腐臭自入則為焦臭矣脾主味也¶
　入心為苦入肝為酸入肺為辛入腎為鹹自入則為¶
<pb:KR3k0050_WYG_073-56a>¶
　甘矣腎主液也入心為汗入肝為涙入肺為涕入脾¶
　為涎自入則為唾矣惟其自相貫通是以内外自無¶
　間隔肝竅于目而辨五色肺竅于鼻而别五香心竅¶
　於舌而知五味脾竅於口而納五榖腎竅于耳而通¶
　五聲故一歲之間肝主春而其脈弦象甲乙木也心¶
　主夏而其脈鈎象丙丁火也肺主秋而其脈毛象庚¶
　辛金也腎主冬而其脈石象壬癸水也脾雖旺于長¶
　夏而主乎四季弦鈎毛石一以脾胃為本象戊巳土¶
<pb:KR3k0050_WYG_073-56b>¶
　也五行相生循環無端在天時為十二月在地支為¶
　十二位在人身為十二經曽何間乎非特一歲為然¶
　即一晝夜日經二十八宿周天三百六十五度而人¶
　身經脈與之相運旋而不停焉如子注膽丑注肝寅¶
　注肺夘注大腸辰注胃已注脾午注心未注小腸申¶
　注膀胱酉注腎戌注心&KR0694;亥注三焦周而復始候脈¶
　者候此而已一歲春以肝為主乙日子以膽為主天¶
　地人身一氣周流合此為平太過則數不及則遲惟¶
<pb:KR3k0050_WYG_073-57a>¶
　人身違天地之中和而百病生焉者又豈特一日為¶
　然呼吸何其速也呼出心與肺吸入腎與肝呼為陽¶
　而應乎天吸為隂而應乎地一呼一吸與天地隂陽¶
　相貫徹也是故五行相生相尅要不出乎隂陽二者¶
　而已自頂至踵凡骨節皮毛臟腑經絡其所以相流¶
　通者不過精津涕唾血液而其所以運行之者非氣¶
　乎彼以氣血分隂陽者謂氣為衞衞行脈外血為營¶
　營行脈中氣血盛則脈盛氣血衰則脈衰氣血和則¶
<pb:KR3k0050_WYG_073-57b>¶
　脈平氣血亂則脈病氣血熱則脈數氣血寒則脈遲¶
　是亦不知脈與氣血一也不然任督二脈為一身隂¶
　陽之海元氣之㑹雖欲二之不可得也又有以魂魄¶
　分隂陽者氣之呼吸為魂耳目精明為魄魄主受納¶
　魂主經營故魄屬隂魂屬陽也然精氣為物㳺魂為¶
　變亦自有不可得而離者離之則非人矣或又以臟¶
　為神氣所藏肝藏魂肺藏魄心藏神脾藏意與智腎¶
　藏精與志而謂之七神者然神豈有七乎盖人心之¶
<pb:KR3k0050_WYG_073-58a>¶
　神乘氣機以出入雖曰神統於心氣統於腎其實神¶
　藏氣中猶天氣下降于地氣載乎神猶地道順承乎¶
　天故乾統天坤順承天乾坤合斯萬物由之以化生神¶
　氣合斯萬化由之以運用而坤道無成以代有終則¶
　又總歸之乾也氣載乎神而人身非神以為之主乎¶
　所以謂五行一隂陽隂陽一太極夫固三才合一之¶
　道韓持國問精住氣住神住之説明道總歸之求于¶
　心者此也故曰飬德飬生非二事而安身正所以崇¶
<pb:KR3k0050_WYG_073-58b>¶
　其德也否則神不足以宰氣喜怒哀樂失其節而戕¶
　於中寒暑燥濕失其調而攻于外五色適以害吾目¶
　五聲適以害吾耳五香五味適以害吾口與鼻而百¶
　凡思慮適亂吾之心矣心亂則神疲神昏則氣衰精¶
　血枯竭神氣兩離形且不能保矣又何德之足云即¶
　是觀之人之元神完具而和氣冲融于一身常與隂¶
　陽五行相為貫徹則天地合德殆有不以生死為存¶
　亡者矣非謂德盛則身可長生不死也神本生生不¶
<pb:KR3k0050_WYG_073-59a>¶
　息即朝聞道可以夕死即三不朽而太上立德之謂¶
　也嗚呼世之人孰不欲其身之安使百病不相侵乎¶
　然未有不致中和以飬其德而能安其身者有志之¶
　士孰不欲其德之修使百行之皆全乎然未有不能¶
　燮理隂陽以飬其身而能修其德者信乎飬德飬生¶
　安身崇德非二事也但飬其小者為小人飬其大者¶
　為大人志學者其明辨之¶
　¶
<pb:KR3k0050_WYG_073-59b>¶
　¶
　¶
　¶
　¶
　¶
　¶
　¶
　圖書編卷七十三¶
