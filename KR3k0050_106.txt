# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.501707
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷一百六
<pb:KR3k0050_WYG_106-1a>¶
欽定四庫全書¶
　圖書編卷一百六¶
　　　　　　　　　　　　　明　章潢　撰¶
　　郷飲酒禮總叙¶
　郷飲酒之禮夏殷之世無所考周制五禮之目是為¶
　禮之一凡禮之所紀冠婚䘮祭皆自士以上乃得行¶
　之而鄉飲酒之禮逹於庶民因其聚會之際與之揖¶
　譲升降使知尚賢尊長而興敬譲之道焉考之經傳¶
<pb:KR3k0050_WYG_106-1b>¶
　其說有三鄉大夫三年大比獻賢者能者於其君以¶
　禮禮賔之而與之飲酒一也黨正國索鬼神而祭祀¶
　則以禮屬民飲酒而正齒位二也州長春秋習射於¶
　序先行鄉飲酒禮三也夫用之州黨而亦謂之鄉者¶
　先儒以為州黨鄉之屬也或鄉大夫而觀禮或鄉大¶
　夫居此黨内故亦以名之也其正齒位之說見於周¶
　官者一命齒於鄉里再命齒於父族三命而不齒見¶
　於禮記者六十者坐五十者立侍六十者三豆七十¶
<pb:KR3k0050_WYG_106-2a>¶
　者四豆八十者五豆九十者六豆而儀禮鄉飲酒之¶
　篇不著其文故先儒以為今之存者乃鄉大夫之事¶
　而黨正之禮亡矣漢制郡國十月行鄉飲酒禮葢用¶
　正齒位之說魏晉以下間或行之其詳不可得而聞¶
　李唐兼采二說賔興賢能則以刺史或上佐為主其¶
　制皆倣於古而小損之有主賔介而無僎其樂則歌¶
　笙間合各一作而不備正齒位則行於冬季主用縣¶
　令復降殺其禮無僎賔介賔不設折爼易脯醢為葅¶
<pb:KR3k0050_WYG_106-2b>¶
　醢其作樂如上趙宋淳化三年詔有司講其禮命學¶
　士蘇易簡倣古樂章作鹿鳴南陔嘉魚崇丘關睢鵲¶
　巢之詩凡三十四章後不果行正和中有司參奏酌¶
　古制於州軍貢士之月以禮飲酒用知州軍事或本¶
　州佐官為主提舉學事司所在則提舉為主上舍生¶
　當貢者與州之羣老為衆賔其登降之節與舉酒作¶
　樂器用之類並參照辟雍宴貢士之儀紹興十三年¶
　禮部奏修定儀制頒下郡國於科舉之嵗行於學校¶
<pb:KR3k0050_WYG_106-3a>¶
　是日賔主先舍菜於先聖先師然後行禮並不作樂¶
　葢本用賔興賢之說而已仕未仕者以齒序位於兩¶
　廊則亦兼取黨正之文至其登降之容獻酬之節較¶
　於唐尤簡略焉十七年左廸功郎陳介乞言郡國所¶
　行鄉飲嵗數乃命諸州三嵗科舉之年行之其願每¶
　嵗一行者亦從其便二十六年又命願行於里社者¶
　聽官不得預其可考者如此國朝受命戡定海内即¶
　詔有司稽古考文定為一代之制於是取儀禮及唐¶
<pb:KR3k0050_WYG_106-3b>¶
　宋所行參酌損益為鄉飲酒禮又參周官屬民讀法¶
　之㫖於行禮之中一人升讀律令縣邑則嵗一行之¶
　於學校里社則季一行之里中葢本於正齒位之說¶
　而賔興賢能春秋習射亦可通用焉¶
<pb:KR3k0050_WYG_106-4a>¶
¶
<pb:KR3k0050_WYG_106-5a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_106-5b>¶
　鄉飲酒義曰賓主象天地也介僎象隂陽也三賔象¶
　三光也譲之三也象月之三日而成魄也四靣之坐¶
　象四時也六十者坐五十者立侍以聽政役所以明¶
　尊卑也六十者三豆七十者四豆八十者五豆九十¶
　者六豆所以明養老也¶
　周禮圖說曰鄉飲酒之禮失禮經之㫖者二其一賓¶
　僎介主之義不明也其一設席之不正也夫所謂鄉¶
　飲者以養老為義也天子養老於大學諸侯養老於¶
<pb:KR3k0050_WYG_106-6a>¶
　國學是故卿大夫養其鄉之老者於鄉學也故所謂¶
　主者即鄉大夫也所謂賓者乃一鄉中齒徳之至尊¶
　者也所謂介者齒徳亞於賓所以輔賓者古人每事¶
　必有介以輔其不及也所謂僎者何也衆賓中之貴¶
　者也儀禮曰賓若有尊者諸公大夫則既一人舉觶¶
　乃入席於賓東是也所謂諸公大夫者謂天子之三¶
　公卿大夫致政而在鄉者也茍序爵而躐居賓之位¶
　則屈夫齒而失養老之義序齒而降居賓之下則屈¶
<pb:KR3k0050_WYG_106-6b>¶
　其爵而非貴貴之禮故别設位於賓之東居之周¶
　禮黨正飲酒於序以正齒位三命而不齒即此位也¶
　三賓介僎之儀既明而後其位可得而正矣夫堂上¶
　之位莫尊於南靣之正中以其有尊故坐賓於西北¶
　謂在北靣南靣稍西也僎則席於賓之東尊與賓並¶
　也介則賓於西北謂在北靣南靣稍西也僎則席於¶
　賓之東尊與賓並也今則賓階上東靣以受生氣亦¶
　尊者所居也主則阼階上西靣其位為卑自卑而尊¶
<pb:KR3k0050_WYG_106-7a>¶
　人也故所謂南北者謂在北而稍西東北者在北而¶
　稍東西南者在南記言僎以介主人而誤也其坐位¶
　則四隅相向古未甞有此坐向語云席不正不坐茍¶
　於此尚得為正乎觀於儀禮賓升席自一方介主人¶
　升席自北方降自南方葢設必正方故升亦正方且¶
　記亦曰賓必南向介必東向今人設四隅之向者因¶
　記言四隅之位而誤也按禮記鄉飲酒義發明切當¶
　但亦有純駁班如者不能不啓後人之惑如云介僎¶
<pb:KR3k0050_WYG_106-7b>¶
　象日月復云立三賓以象三光是三賓俱為日月矣¶
　且大賓主於一唯主人獻衆賓則衆賓之長升拜受¶
　者三人耳何甞有所謂三賓乎其曰僎以輔主人贊¶
　乃主人之輔僎亦賓也何得言坐僎於東北以輔主¶
　人乎夫堂上之位以向明為尊其次則東靣以受生¶
　氣為尊賓與僎既南向則介自當東靣主人居南而¶
　西靣亦必然之理何必以温和之氣配僎與主嚴凝¶
　之氣配介與賓而反失僎賓介立之大義乎古人制¶
<pb:KR3k0050_WYG_106-8a>¶
　禮哭踊揖讓必成於三其曰讓之三也象月之三日¶
　而成魄則哭踊豈亦象月而為之即羞出自東房烹¶
　狗於堂東北皆出自主人之意而曰祖陽氣之發於¶
　東方皆不免於傅㑹也¶
　　皇朝大誥¶
　　鄉飲酒禮¶
　鄉飲酒禮朕本不才不過申明古先哲王教令而已¶
　所以鄉飲酒禮叙長幼論賢良别奸頑異罪人其坐¶
<pb:KR3k0050_WYG_106-8b>¶
　席間年髙有徳者居於上髙年淳篤者並之以次序¶
　齒而列其有曾違條犯法之人列於外坐同類者成¶
　席不許干善良之席主者若不分别致使貴賤混淆¶
　察知或坐中人發覺主者坐以違制奸頑不由其主¶
　紊亂正席全家移出化外的不虚示嗚呼斯禮始古¶
　先哲王之制安良民於宇内亘古至今興者鄉里安¶
　鄰里和長幼序無窮之樂又何言哉今特申之從者¶
　昌否者亡¶
<pb:KR3k0050_WYG_106-9a>¶
¶
<pb:KR3k0050_WYG_106-10a>¶
　　郷飲酒禮律儀¶
　一鄉飲酒禮每嵗正月十五十月初一日二次舉行¶
　一各處府州縣於儒學行鄉飲酒禮一應酒殽俱係¶
　　官錢糧内從實酌量支辦務要豐儉得宜¶
　一凡府州縣行鄉飲酒禮除僎賓外衆賓序齒列坐¶
　　其僚屬則序爵¶
　一鄉飲之設所以尊髙年尚有徳興禮讓敢有喧譁¶
　　失禮者許揚觶者以禮責之其間因而失禮者主¶
<pb:KR3k0050_WYG_106-10b>¶
　席之人㑹衆罪之¶
　　主府知府州知州縣知縣如無正官以佐貳官代¶
　　位於東南¶
　　大僎以致仕官為之位於東北¶
　　大賓擇鄉里年髙有徳之人位於西北¶
　　介以次長位於西南¶
　　三賓以賓之次者為之位於賓主介僎之後¶
　　司正以教職為之主揚觶以罰之¶
<pb:KR3k0050_WYG_106-11a>¶
　　贊¶
　　鄉飲酒儀¶
　洪武十六年頒行鄉飲酒禮圖式一各處府州縣每¶
　嵗正月十五日十月初一日於儒學行鄉飲酒禮酒¶
　殽於官錢約量支辦務要豐儉得宜除僎賓外衆賓¶
　序齒列坐其僚屬則序爵前一日執事者於儒學之¶
　講堂依圖陳設坐次司正率執事習禮至日黎明執¶
　事者宰牲具饌主席及僚屬司正先詣學遣人速僎¶
<pb:KR3k0050_WYG_106-11b>¶
　賓以下比至執事者先報曰賓至主席率僚屬出迎¶
　於庠門之外以入主居東賓居西三譲報揖而後升¶
　堂東西相向立贊兩拜賓坐執事又報曰僎至主席¶
　又率僚屬出迎揖譲升堂拜坐如前僎賓介至既就¶
　位執事者唱司正揚觶執事者引司正由西階升諸¶
　堂中北靣立執事者唱僎賓以下皆報揖執事者以¶
　觶賓以下皆報揖執事者以觶酌酒授司正司正舉¶
　酒曰恭惟朝廷率由舊章敦崇禮教舉行鄉飲非為¶
<pb:KR3k0050_WYG_106-12a>¶
　飲食凡我長幼各相勸勉為臣盡忠為子盡孝長幼¶
　有序兄友弟恭内睦宗族外和鄉里無或廢墜以忝¶
　所生讀畢執事者唱司正飲酒飲畢以觶授執事唱¶
　揖司正揖僎賓以下皆報揖司正復位僎賓以下皆¶
　坐唱讀律令執事者舉律令案于堂南向引禮引讀¶
　律令者詣案前北向立唱僎賓以下皆拱立行揖讓¶
　如觶儀然後讀律令有過之人俱赴正席立聽讀畢¶
　復位執事者唱供饌案執事者舉饌案至賓前次僎¶
<pb:KR3k0050_WYG_106-12b>¶
　次介次主三賓以下各以次舉訖執事者唱獻賓主¶
　席起北靣立執事斟酌酒以授主主受爵詣賓前置¶
　于席稍退贊兩拜賓答拜訖執事者又斟酒以授主¶
　主受爵詣僎前置于席交拜如前儀畢主退復位執¶
　事者唱賓酬酒賓起僎從之執事者斟酒授賓賓受¶
　酒詣主前置于席稍退贊兩拜賓僎主交拜訖各就¶
　位坐執事者分左右立介三賓衆賓以下以次斟酒¶
　於席訖執事者唱徹饌侯徹饌案訖唱僎賔以下皆¶
<pb:KR3k0050_WYG_106-13a>¶
　行禮僎主僚屬居東賓介三賓衆賓居西贊兩拜訖¶
　唱送賓以次下堂分東西行仍三揖出庠門而退¶
　　鄉飲酒禮考(附/)¶
　禮記鄉飲酒之義主人拜迎賓于庠門之外入三揖¶
　而後至階三譲而後升所以致尊譲也盥洗揚觶所¶
　以致潔也拜至拜洗拜受拜送拜既所以致敬也尊¶
　讓㓗敬也者君子之所以相接也君子尊譲則不爭¶
　潔敬則不慢不慢不爭則逺於鬬辨矣不鬬辨則無¶
<pb:KR3k0050_WYG_106-13b>¶
　暴亂之禍矣¶
　周禮鄉大夫之職三年則大比攷其徳行道藝而興¶
　賢者能者鄉老及鄉大夫帥其吏與其衆寡以禮禮¶
　賓之黨正國索鬼神而祭祀則以禮屬民而飲酒于¶
　序以正齒位¶
　射義曰卿大夫士之射也必先行鄉飲酒之禮¶
　孔子曰吾觀于鄉而知王道之易易也¶
　按先儒謂鄉飲有四一則三年賓興賢能二則鄉大¶
<pb:KR3k0050_WYG_106-14a>¶
　夫飲國中賢者三則州長習射四則黨正蜡祭今世¶
　所行惟存一鄉大夫飲國中賢者耳夫鄉飲之名始¶
　于成周漢唐以來亦間行之然無定制我太祖御製¶
　大誥有云鄉飲酒禮不過申明古先哲王教令而已¶
　所以鄉飲酒禮叙長幼論賢良别姦頑異罪人其坐¶
　席間年髙有徳者居于上年髙淳篤者並之以次序¶
　齒而列其有曾違條犯法之人列于外坐同類者成¶
　席不許于良善之席主者若不分别致使貴賤混淆¶
<pb:KR3k0050_WYG_106-14b>¶
　察知或坐中人發覺主者坐以違制奸頑不由其主¶
　紊亂正席全家移出化外大哉王言其垂世警俗之¶
　意深矣¶
<pb:KR3k0050_WYG_106-15a>¶
¶
<pb:KR3k0050_WYG_106-16a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_106-16b>¶
　　射飲¶
　鄭𤣥鄉射禮目録云州長春秋以禮㑹民而射於州¶
　序之禮謂之鄉者州乃鄉之屬鄉大夫在焉故不改¶
　其禮　周禮鄉老及鄉大夫三年正月獻賢能之書¶
　于王退而以鄉射之禮五物詢衆庶諸侯之鄉大夫既¶
　貢士于其君亦用此禮射而詢衆庶也　按疏曰禮¶
　若緩而實急若輕而實重者射也先王患人不知其¶
　急而緩之不知其重而輕之故於鄉射以習禮樂於¶
<pb:KR3k0050_WYG_106-17a>¶
　燕射以致安譽於賓射以通好於大射以擇士故古¶
　者諸侯之射必先行燕禮卿大夫之射必先行鄉飲¶
　酒之禮故燕禮所以明君臣之禮鄉飲酒之禮所以¶
　明長幼之序者葢燕於鄉飲則有恩明君臣與長幼¶
　則有義有恩有義然後以射而觀其徳行此人所以¶
　樂為之也又按儀禮燕禮與大射儀相屬鄉飲酒禮¶
　與鄉射禮相屬即敖繼公所謂士與其鄉之士大夫¶
　會聚於學宫鄉飲酒而習射者也今制所定止鄉射¶
<pb:KR3k0050_WYG_106-17b>¶
　禮故曰飲射¶
　　射禮考¶
　周禮鄉大夫退而以鄉射之禮五物詢衆庶(問求/其人)一¶
　曰和(發而/中節)二曰容(動皆/合行)三曰主皮(不失/正鵠)四曰和容(容/比)¶
　(于/禮)五曰興舞(節比/于樂)¶
　州長春秋以禮㑹民射于州序¶
　按儀禮射有三大射賓射燕射天子諸侯卿大夫皆¶
　有之士無大射而有賓射燕射後世禮廢之後而所¶
<pb:KR3k0050_WYG_106-18a>¶
　謂射者惟用之于戰陳用之以為禮節者葢微矣我¶
　聖祖欲以之取士以復古人擇士澤宫之制而不果¶
　既而頒其圖式儀注于天下非但以是教士子而必¶
　俾學官與有司習射焉¶
　按藍田吕氏曰射義言射者男子之所有事者也天¶
　下無事則用之於禮義故有大射鄉射之禮所以習¶
　容習藝觀徳而選士天下有事則用之於戰勝故主¶
　皮程力所以禦侮克敵也吕氏曰諸侯之射大射也¶
<pb:KR3k0050_WYG_106-18b>¶
　卿大夫士之射鄉射也射者男子之事必飭之以禮¶
　樂者所以養人之徳使之周旋中禮也葢燕與鄉飲¶
　因燕以娛賓不可以無禮故有大射鄉射之禮禮不¶
　可以無義故明君臣之義與長幼之序焉¶
　　大射總叙¶
　古之射禮有五一曰大射二曰賓射三曰燕射四曰¶
　鄉射五曰主皮之射大射者天子將祭於郊廟與助¶
　祭之諸侯羣臣射于射宫而擇其賢者使與於祭是¶
<pb:KR3k0050_WYG_106-19a>¶
　也諸侯孤卿大夫將祀其先祖亦以是禮而擇士均¶
　謂之大射賓射者諸侯朝於天子而天子與之射于¶
　路門之外者是也列國之君相與朝聘及卿大夫士¶
　私與其賓客行其射禮亦均謂之賓射燕射者天子¶
　勞使臣及與其羣臣飲酒而射于寢者是也諸侯與¶
　其臣下卿大夫士其家人之屬燕飲而射者亦均謂¶
　之燕射鄉射者州長春秋以禮屬其民而習射于序¶
　者是也卿大夫以郷射之五物詢衆庶而射于庠亦¶
<pb:KR3k0050_WYG_106-19b>¶
　均謂之郷射然天子以六耦射三侯五正樂以騶虞¶
　九節諸侯以四耦射二侯三正樂以貍首七節孤卿¶
　大夫以三耦射一侯二正樂以采蘋五節士以三耦¶
　射豻侯二正樂以采蘩三節則其上下之辯未甞不¶
　明也是四射者以禮樂將之謂之禮樂射故曰其容體¶
　比于禮其節奏比于樂而中多者乃得預于祭又曰¶
　進退周旋必中於禮内志正外體直然後持弓矢審¶
　固持弓矢審固而後可以言中此可以觀徳行矣是¶
<pb:KR3k0050_WYG_106-20a>¶
　故聖王務焉主皮之射者庶人之事田獵分禽之射¶
　也張獸皮而射之無正鵠之制主獲而尚力無禮樂¶
　之飾故曰禮射不主皮明非君子之所貴而四射尚¶
　矣秦滅先王之籍古禮殘缺幸存而可知者諸侯大¶
　射與州長鄉射二篇而已其天子之禮見於周官者¶
　略不備兩漢以下有天下國家者因仍簡陋以為政¶
　至其君臣游燕之際從事于弧矢者未甞無之大抵¶
　皆主皮尚力之陋而古法冺墜莫知講求惟唐開元¶
<pb:KR3k0050_WYG_106-20b>¶
　中頗甞論著儀式其一曰皇帝射于射宫其一曰皇¶
　帝觀射於射宫粗采古禮而損益之雖具于禮官而¶
　舉行希濶至宋太宗淳化五年詔定其禮有司遂取¶
　唐制為大射圖并畫其冠冕儀式表著之位以進而¶
　太宗曰俟弭兵之日與卿等行之葢亦未甞用也及¶
　乾道間命討論燕射之義而宰執以為舊制煩苛難¶
　以遵行更定新式奏之其説槩可考見而亦末矣元¶
　制自天子公卿至郡國將佐皆有射垜翦柳之法大¶
<pb:KR3k0050_WYG_106-21a>¶
　槩循用國俗無足采取焉國朝混一區宇修明治具¶
　考求三代之政次第行之詔成均博士弟子及郡縣¶
　庠序之士皆使習射以俟貢舉而凡郊廟之祭先期¶
　輙命文武百執事行大射之禮其儀注斟酌古今煩¶
　簡適中蔚然為一代之典焉¶
<pb:KR3k0050_WYG_106-22a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_106-22b>¶
　　大射義¶
　古者諸侯之射也必先行燕禮卿大夫之射也必先¶
　行鄉飲酒之禮故燕禮者所以明君臣之義也鄉飲¶
　酒之禮者所以明長幼之序也故射者進退周旋必¶
　中禮内志正外體直然後持弓矢審固持弓矢審固¶
　然後可以言中此可以觀徳矣其節天子以騶虞為¶
　節諸侯以貍首為節卿大夫以采蘋為節士以采蘩¶
　為節騶虞者樂官備也貍首者樂㑹時也采蘋者樂¶
<pb:KR3k0050_WYG_106-23a>¶
　循法也采蘩者樂不失職也故天子以備官為節諸¶
　侯以時㑹天子為節卿大夫以循法為節士以不失¶
　職為節故明乎其節之志以不失其事則功成而德¶
　行立徳行立則無暴亂之禍矣功成而國安故曰射¶
　者所以觀盛德(貍首逸下云曽孫侯氏是也樂官備/者謂騶虞曰壹發五&KR0008;喻得賢者多)¶
　(也吁嗟乎騶虞歎仁人也樂會時者謂貍首曰大小/莫處御於君所樂循法者謂采蘋曰于以采蘋南澗)¶
　(之濱以采蘋喻循法度以成君事也樂不/失職者謂采蘩曰被之僮僮夙夜在公)　射者男¶
　子之事也因而飾之以禮樂也故事之盡禮樂而可¶
<pb:KR3k0050_WYG_106-23b>¶
　數為以立德行者莫若射故聖王務焉(士者先徳之/行後决之於)¶
　(射男子主而有射/事學禮樂以飾之)　古者天子之制諸侯嵗貢士於¶
　天子天子試之於射宫其容體比於禮其節比於樂¶
　而中多者得與于祭其容體不比於禮其節不比於¶
　樂而中少者不得與於祭數與於祭而君有慶數不¶
　與於祭而君有譲數有慶而益地數有譲而削地是¶
　以諸侯君臣盡志於射以習禮樂夫君臣習禮樂而¶
　以流亡者未之有也故詩曰曽孫侯氏四正具舉大夫¶
<pb:KR3k0050_WYG_106-24a>¶
　君子凡以庶事小大莫處御於君所以燕以射則燕¶
　則譽言君臣相與盡志於射以習禮樂則安則譽也¶
　是以天子制之而諸侯務焉此天子所以養諸侯而¶
　兵不用諸侯自為正之具也(此曽孫之詩諸侯之射/節也四正四爵四行也)¶
　(四行者獻賓獻公獻卿獻大夫乃後樂作而射也莫/處無安居其無官次者也御猶侍也以燕以射先行)¶
　(燕禮乃射也則燕則譽言/國安則有名譽譽或為與)　天子將祭必先習射於¶
　澤澤者所以擇士也已射於澤而後射於宫射中者¶
　得與於祭不中者不得與於祭不得與於祭者有譲¶
<pb:KR3k0050_WYG_106-24b>¶
　削以地得與於祭者有慶益以地進爵絀地是也¶
　(澤宫名也士謂諸侯朝者諸臣及所貢士也皆先令/習射於澤已乃射於射宫課中否也諸侯有慶者先)¶
　(進爵有譲/者先削地)¶
　按射義一篇古禮頼以存者固多而大義不明不容¶
　以無辯也射義曰射者射為諸侯也是以侯為諸侯¶
　果於義為可通乎鄭康即因之故其注周官司裘曰¶
　謂之侯者天子中之則能服諸侯諸侯以下中之則¶
　得為諸侯不亦愈失而愈逺乎葢射中則得為諸侯¶
<pb:KR3k0050_WYG_106-25a>¶
　不中則不得為諸侯要亦信射義大過而不能折之¶
　以理焉耳然其中有曰射之為言者繹也繹者各繹¶
　己之志也故曰内志正持弓矢審固持弓矢審固則¶
　射中矣故曰為人父者以為父鵠為人子者以為子¶
　鵠為人君者以為君鵠為人臣者以為臣鵠故射者¶
　各射己之鵠鄭氏不從此義發明乃諄諄於射諸侯¶
　之説而是非黑白且不辯矣噫即此觀之書可盡信¶
　哉¶
<pb:KR3k0050_WYG_106-25b>¶
　　御射¶
　周制天子禮周官太僕職曰王射則贊王弓矢繕人¶
　職曰掌詔王射贊弓矢之事服不氏職曰掌以旌居¶
　之大獲射人職曰王射則令去侯立于後以矢行告¶
　卒令取矢司服王饗射則鷩冕疏曰燕射在寢則朝¶
　服賓射在朝則皮弁服唐制皇帝親射儀司馬奉弓¶
　自西階升當西楹前南靣揮弓命獲者去侯獲者去¶
　侯至乏止司馬降西階復位千牛郎將一人奉决拾¶
<pb:KR3k0050_WYG_106-26a>¶
　以笥千牛將軍奉弓千牛郎將奉矢進立於御榻東¶
　少南西靣即將跪尊笥於御榻前少東拂以中少决¶
　興贊設决訖千牛郎將又跪取拾興贊設訖以笥退¶
　奠于坫上復位千牛將軍北靣張弓以袂拭弓左右¶
　靣左執弣右執簫以進御訖退立于御榻東少後千¶
　牛郎將以巾拂矢逐一供御御將射協律郎攀麾先¶
　作鼓吹及奏騶虞之樂九節至第六節御乃發一矢¶
　奏第七節又發一矢皆與樂聲相應千牛將軍以矢¶
<pb:KR3k0050_WYG_106-26b>¶
　行奏中曰獲下曰留上曰揚左曰左方右曰右方至¶
　九節發四矢畢協律郎偃麾樂止千牛將軍將御坐¶
　東西靣受弓决拾退奠於坫上復位宋制天子燕射¶
　儀皇帝臨軒有司進弓箭教坊樂作皇帝乃射若中¶
　的招箭班奏訖應左右侍立并祗應臣僚階上下就¶
　位並再拜皇帝射畢復坐元制缺國朝見儀注　以¶
　後皆公及賓諸公卿大夫射　周制天子禮闕諸侯¶
　禮儀禮三耦升射畢降降取弓矢於堂西諸公卿則¶
<pb:KR3k0050_WYG_106-27a>¶
　適次公將射則司馬師命負侯皆執其旌以負其侯¶
　而侯𨽻僕人掃侯道司射告射于公公許適西階東¶
　告于賓遂搢朴反位小射正一人取公之决拾于東¶
　坫一小射正授弓拂弓皆以俟於東堂(一小射正/明有二人)賓¶
　降升堂西垣决遂執弓搢三挾一介升自西階升待¶
　於物北北一笴東西立(不敢與君並立退/一笴三尺之地)司正執弓¶
　升自西階立於物間南向揚弓命去侯負侯者許諾¶
　趨至乏止司射命設中小臣師執中坐設之(執中南/當福西)¶
<pb:KR3k0050_WYG_106-27b>¶
　(當西/序)太師實八筭于中横委其餘于中西公就物小¶
　射正奉决拾以笥大射正執弓皆以從小射正坐奠¶
　笥于物南遂拂以巾取决與贊設决朱極三公祖朱¶
　𥜗設决拾大射正執弓以袂順左右隈上再下一左¶
　執弣右執簫以授公小臣師以巾内拂矢以授公大¶
　射正立于公後以矢行告下曰留上曰揚左右曰方¶
　十發以將乘矢公卒射賓降釋公于堂卿大夫繼射¶
　諸公卿取弓矢升射如二耦若中則釋獲者每一箇¶
<pb:KR3k0050_WYG_106-28a>¶
　釋一筭上射于右下射于左唐制皇帝親射儀侍射¶
　者進升射席北靣立左旋東靣張弓南靣挾矢協律¶
　即舉麾樂作不鼔吹奏貍首之樂七節樂至第四節¶
　乃發第一矢奏第五節發第二矢皆與樂聲相應至¶
　至七節發四矢畢協律郎偃麾樂止射者右旋東靣¶
　弛弓北靣立乃退復西階下釋弓于位(其射人多少/臨時聽進止)¶
　皇帝觀射儀典謁以公從首六人自東西階升如司¶
　射之儀至射席前北靣進升射席立定左者右旋西¶
<pb:KR3k0050_WYG_106-28b>¶
　靣張弓右者左旋東靣張弓俱南靣挾一箇所司奏¶
　請以射樂樂王公以下侍中前承制曰可通事舍人¶
　曰承傳西靣告太常卿太常卿於西懸内東靣命樂¶
　正奏樂協律郎舉麾作貍首之樂七節至第四節右¶
　右乃俱一發與樂相應又奏第五節左右又一發與¶
　樂相應以至七節四發訖協律郎偃麾樂止左廂射¶
　者左旋西靣弛弓右廂射者右旋東靣弛弓俱北靣¶
　立少退從東西階降立於階下相向北上立定乃退¶
<pb:KR3k0050_WYG_106-29a>¶
　次取六人升射如初四品以下射於殿下射畢三品¶
　以上及近侍官與四品以下皆釋弓復會位坐其未¶
　射者立繼射如初宋制天子燕射儀以宣臣僚射當¶
　射官執弓箭階下再拜訖升階射元制缺國朝見儀¶
　注¶
<pb:KR3k0050_WYG_106-30a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_106-30b>¶
　州長春秋以禮㑹民而射於州序之禮謂之鄉者州¶
　鄉之屬鄉大夫或在焉不改其禮　疏曰周禮五州¶
　為鄉是州屬鄉也云不改其禮者雖鄉大夫在其禮¶
　仍依州長射禮也然此經鄉大夫射於庠云堂則由¶
　楹外又云堂則物當楣又云大夫用兕中其禮與士¶
　射於序别而云不改者大判鄉大夫士射先行鄉飲¶
　酒禮及未旅而射為不改耳其實亦有少異也¶
　　賓主介僎¶
<pb:KR3k0050_WYG_106-31a>¶
　儀禮主就先生而謀賓介注曰主謂諸侯之鄉大夫¶
　也先生鄉中之致仕者介處士之賢者諸公大夫入¶
　而觀禮者為僎(諸公者大國有/孤四命謂之公)¶
　　戒賓介¶
　儀禮主戒賓賓拜辱主荅拜乃請賓賓禮辭許主再¶
　拜賓荅拜主退賓拜辱戒介亦如之¶
　　設席位次¶
　儀禮乃席賓主介衆賓之席皆不屬焉注曰賓席牖¶
<pb:KR3k0050_WYG_106-31b>¶
　前南靣主席阼階上西靣介席西階上東靣席衆賓¶
　席之西不屬者下相續也皆獨坐明其徳各特也又¶
　曰立者東靣北上若有北靣者則東上主之贊者西¶
　靣北上¶
　　陳噐¶
　儀禮尊兩壺于房户間斯禁有𤣥酒在西設篚于禁¶
　南東肆加二勺于兩(禁承尊之噐也名禁者因為酒/戒也禁斯禁切地無足者𤣥酒)¶
　(新水也篚承/爵觶之篚也)設洗于阼階東南南北以堂深(謂如堂/二丈則)¶
<pb:KR3k0050_WYG_106-32a>¶
　(洗去堂下/亦二丈)東西當東荣(荣屋/翼也)水在洗西南肆¶
　　迎賓¶
　儀禮主一相迎于門外再拜賓賓荅拜拜介介荅拜¶
　揖衆賓主人揖先入賓厭介入門左介厭衆賓皆入¶
　門左北上(厭一渉切推手/曰揖引手曰厭)¶
　　序賓¶
　儀禮主與賓三揖(將曲揖當階/揖當碑揖)至于階三譲主升賓¶
　升主阼階上當楣北靣荅拜¶
<pb:KR3k0050_WYG_106-32b>¶
　　獻賓¶
　儀禮主坐上爵于篚降盥洗(已盥然/後洗爵)升賓爵賓之席¶
　前西靣獻賓賓西階上拜主少退賓受爵以復位主¶
　階上拜送爵賓少退薦脯醢賓升席自西方乃設折¶
　俎主於阼階上立賓坐左執爵祭脯醢奠爵于薦西¶
　興右手取肺郤左手執本坐弗繚右絶末以祭尚左¶
　手嚌之興加于俎坐脫手遂祭酒興席末坐啐酒降¶
　席坐奠爵拜告㫖執爵興主阼階上荅拜賓西階上¶
<pb:KR3k0050_WYG_106-33a>¶
　北靣坐卒爵興¶
　　賓酢主¶
　儀禮賓降洗實爵酢主皆如主獻賓之儀主卒爵坐¶
　奠爵於序端(序端東序之端也/東西牆謂之序)¶
　　主酬賓¶
　儀禮主實觶阼階上北靣坐祭遂飲卒觶興降洗實¶
　觶賓之席前北靣賓西階上拜主少退卒拜進坐奠¶
　觶于薦西賓至取觶北靣坐奠觶於薦東(酬酒/不舉)主揖¶
<pb:KR3k0050_WYG_106-33b>¶
　降賓降立于階西(主人將與介為禮/賓謙不敢居堂上)¶
　　主獻介¶
　儀禮主以介揖譲升拜如賓禮主乃坐取爵于東序¶
　端降洗實爵介之席前西南靣獻介介西階上北靣¶
　拜主少退介進北靣受爵復位主介右北靣拜爵爵¶
　介少退主立祭於西東薦脯醢介升席自北方設折¶
　俎祭如賓禮不嚌肺不啐酒不告㫖自南方降席坐¶
　卒爵興¶
<pb:KR3k0050_WYG_106-34a>¶
　　獻主賓¶
　儀禮主西南靣三拜衆賓衆賓皆荅一拜主揖升坐¶
　取爵于西楹下降洗升實爵于西階上獻衆賓衆賓¶
　之長升受者三人主拜送坐祭立飲以爵授主降復¶
　位每一人獻則薦諸其席¶
　　獻衆賓¶
　儀禮衆賓獻則不拜受爵坐祭立飲衆賓徧有脯醢¶
　主以爵降奠于篚¶
<pb:KR3k0050_WYG_106-34b>¶
　　升位¶
　儀禮揖譲升賓厭介升介厭衆賓序升即席¶
　　僎入¶
　儀禮賓若有僎者諸公大夫則既一人舉觶乃入主¶
　降賓階介及衆賓皆降主迎于門内揖譲升公升如¶
　賓禮大夫則如介禮席於賓東主獻薦脯醢設折俎¶
　皆如賓禮¶
　　樂賓¶
<pb:KR3k0050_WYG_106-35a>¶
　儀禮工歌鹿鳴四牡皇皇者華卒歌笙入堂下磬南¶
　北而立樂南陔白華華黍乃間歌魚麗笙由庚歌南¶
　有嘉魚笙崇丘歌南山有臺笙由儀乃合樂周南關¶
　睢葛覃卷耳召南鵲巢采蘩采蘋¶
　　司正揚觶¶
　儀禮主降階阼相為司正主升復席司正洗觶升自¶
　西階實觶降自西階階北靣坐奠觶退共少立坐取¶
　觶不祭遂飲執觶興盥北靣坐奠觶于其所退立于¶
<pb:KR3k0050_WYG_106-35b>¶
　觶南¶
　　旅酬¶
　儀禮賓坐取俎西之觶(先一人舉觶/奠于俎西)阼階上北靣酬¶
　主主降席立于賓東賓坐奠觶遂拜執觶興主荅拜¶
　不祭立飲不洗實觶授主主西階上酧介如賓酬主¶
　之禮介酬衆賓拜興飲皆如上儀卒受者以觶降坐¶
　奠于篚¶
　　無筭爵¶
<pb:KR3k0050_WYG_106-36a>¶
　儀禮衆賓皆降說屨揖譲如初升坐乃羞(注曰狗/胾醢也)無¶
　筭爵無筭樂¶
　　賓出¶
　儀禮賓出泰陔(注曰陔/陔夏也)三送于門外再拜¶
　　里社鄉飲酒儀(附/)¶
　　大明㑹典¶
　一里社每嵗春秋社祭㑹飲畢行鄉飲酒禮所用酒¶
　殽於一百家内供辦母致奢靡百家内除乞丐外其¶
<pb:KR3k0050_WYG_106-36b>¶
　餘但係年老者雖至貧亦在上坐少者雖至富必序¶
　齒下坐不許攙越違者以違制論其有過犯之人雖¶
　年長財富須坐於衆賓席末聽讀律受戒諭供飲酒¶
　畢同退不許在衆賓上坐如有過犯之人不行赴飲¶
　及强坐衆賓之上者即係頑民主席及諸人首告遷¶
　徙邊逺住坐其主席者及衆推譲有犯人在上坐同¶
　罪其各里社以百家為一會百家之内以里長主席¶
　其餘百人選年最髙有徳人所推服者一人為賓其¶
<pb:KR3k0050_WYG_106-37a>¶
　次一人為介其餘各依年齒序坐如有鄉人為官致¶
　仕者主席請以為僎擇通文學者一人為讀律二人¶
　為贊禮前期一日三詣賓介門介賓迎出大門之外¶
　肅主以入至中堂主賓相揖訖主稍前曰某日行鄉¶
　飲酒禮吾子年髙徳劭敢請為賓賓曰某固陋恐辱命¶
　敢辭主曰詢諸衆莫若吾子賢敢固請賓曰夫子申¶
　命之某不敢辭主再拜賓荅拜介亦如之但改請吾¶
　子為介執事者設賓席于堂中稍西南向設主席於¶
<pb:KR3k0050_WYG_106-37b>¶
　堂東南西向賓六十以上者席於堂中上兩序東西¶
　相向如賓多年幼者席于堂下階阼之南北靣是日¶
　清晨賓及衆賓皆至門下主出迎西向揖賓東向荅¶
　揖主先入門而右賓入門而左至階賓揖主先升¶
　自東階賓升自西階至中堂主西向立賓東向立贊¶
　禮(唱/)拜興拜興主賓皆兩拜主肅賓各就位贊禮(唱/)¶
　揚觶揚觶者舉觶酌酒詣中堂北向立贊禮(唱/)在坐¶
　皆起賓主以下皆起拱主揚觶者乃揚觶而揚言曰¶
<pb:KR3k0050_WYG_106-38a>¶
　(同/前)言畢(唱/)揖揚觶者揖主賓以下皆揖揚觶遂飲酒¶
　訖復揖主賓以下皆揖以爵授執事者復位賓主以¶
　下皆坐贊禮(唱/)讀律執事者設案於堂中次引讀律¶
　者詣案前贊禮(唱/)在坐者皆起(唱/)揖讀律者揖賓主¶
　以下皆揖遂展律于案詳緩讀之訖復以申明戒諭¶
　讀之畢贊禮(唱/)揖讀律者揖賓主以下皆揖讀律者¶
　復位贊禮(唱/)衆皆坐賓主以下皆坐執事者供饌案¶
　行酒贊(唱唱/)飲酒衆賓皆飲或五行或七行(禮同/前)食¶
<pb:KR3k0050_WYG_106-38b>¶
　畢徹案贊禮(唱/)禮畢主先行而西向立贊禮引賓以¶
　下東向立(唱/)拜興拜興主賓皆兩拜主送賓於門外¶
　東西相揖乃退明日賓介僎衆賓詣主家拜謝鄉飲¶
　之賜主出門外謂辱屈昨日之來　一鄉飲之設所¶
　以尊髙年尚有徳興禮讓敢有喧嘩失禮者許揚觶者¶
　以禮責之其或因而致争競者主席者㑹衆罪之¶
　二十二年再定鄉飲酒禮圖式凡良民中年髙有徳¶
　無私公過犯者自為一席坐於上等有因戶役差稅¶
<pb:KR3k0050_WYG_106-39a>¶
　遲悞及曾犯公杖私笞招犯在官者又為一席坐中¶
　門之外其曾犯姦盗詐偽說事過錢起滅詞訟蠧政¶
　害民排陷官長及一應私杖徒流重罪者序坐於東¶
　門之内執壺供事各用本等之家子弟務要分别三¶
　等坐次善惡不許混淆其所行儀注並依原頒定式¶
　如有不遵圖序坐及有過之人公行赴飲者以違制¶
　論¶
　　教民榜文¶
<pb:KR3k0050_WYG_106-39b>¶
　鄉飲酒禮本以序長幼别賢否乃厚風俗之良法已¶
　令民間遵行今再申明務要依頒降法式行之長幼¶
　序坐賢否異席如此日久豈不人皆向善避惡風俗¶
　淳厚各為太平之良民¶
　　射禮總論¶
　嘗考之周禮以六藝教萬民而賓興之有所謂禮樂¶
　射御書數焉夫射而居六藝之一則射固有關於世¶
　道矣記曰射者男子之事也又曰射者射己之鵠也¶
<pb:KR3k0050_WYG_106-40a>¶
　又考之詩曰序賓以賢序賓以不侮夫有事則時習¶
　之不可忘為鵠則自反之不可失以賢則可以象功¶
　以不侮則可以觀徳射之有關於徳性如此故以言¶
　乎射禮禮之制其大射也則張布侯而設具其賓射¶
　也則張布侯而設鵠其燕射也則張糜侯而設中制固¶
　若是其不同矣以言乎弓矢之度則天子之弓合九¶
　以為規諸侯之弓合七以為規士大夫之弓合五以¶
　為規(周禮國弓矢註體多體多則合少天子之弓王/弓弧弓也其體不甚曲故合九弓而成一規諸)¶
<pb:KR3k0050_WYG_106-40b>¶
　(侯之弓唐弓大弓也其體稍曲故合七而成一規/士之弓才小也其體極曲故合三弓而成五規)度¶
　固如是其有異矣以言乎詩歌之說則天子之射歌¶
　以騶虞(周禮射人以射法治射儀王以六耦射三侯/三獲三容樂以騶虞歌詩以為發矢之節度)¶
　(也九節/五正)非以樂備官乎諸侯之射歌以貍首(諸侯以/耦射三)¶
　(侯二獲二容樂以/貍首七節三正)非樂時會乎鄉大夫之射歌以采¶
　蘋(孤卿大夫以三偶射一侯一/獲一容樂以采蘋五節二正)非以樂循法乎士之¶
　射歌以采蘩(士以三耦射豻侯一獲/一容樂采蘩五節二正)非以樂不失職¶
　乎是射詩之立又各因名而取義矣是故行之朝㑹¶
<pb:KR3k0050_WYG_106-41a>¶
　以尊王也行之燕享以尚賢也行之澤宫以選士也¶
　行之燕禮鄉飲禮以明倫也行之春蒐夏苗秋獮冬¶
　狩以講武也内志正外體直内外之俱融者射之所¶
　以運其精也容比禮節比樂禮樂之俱協者射之所¶
　以立其極也否則狥其數之可陳而不究其義之難¶
　知幾何能得聖人之制而善復於千百世之下耶若¶
　夫後世儒者之言射吾惑焉杜佑所謂侯國相攻士¶
　故習射則已失先王觀徳之意而鄭𤣥天子以能射¶
<pb:KR3k0050_WYG_106-41b>¶
　服諸侯其說尤陋馬融賈逵正鵠内外之辨亦末也¶
　矣後世之君之行射者吾鄙焉漢明帝行於辟雍唐¶
　高祖行於殿廷太宗有武徳之射𤣥宗有景福之射¶
　或偶以為美觀或暫以教武士而已又何足以追先¶
　王制射之意哉我朝稽古定制射圃之立徧於天下¶
　(聖祖得天下即令天下府州二學訓誨生員每日讀/經書罷於學後設一圃習射命禮部定圖式儀注凡)¶
　(八則一射式二樹射鵠三住射位四主射五賞酒六/司射七射噐八射職九射位儀注所謂射噐者凡九)¶
　(射職者凡七今天下有司朔望謁先師及聽諸生講/後詣圃行射禮是即州長㑹民射于州序之意也)¶
<pb:KR3k0050_WYG_106-42a>¶
　此即成周設鄉射賓興賢能之意也是故聖人修之¶
　以立教而崇賢象徳之所由興者此也君子復之以¶
　維風而訓俗成能之所由舉者此也夫射固一藝之¶
　微而禮之制於聖人也抑有可稽焉弧矢之利創於¶
　黄帝則前古已肇其原而見之於虞書者則曰侯以¶
　明之是虞人用之以設教也歴夏商而成周其制已¶
　大備矣是故有大射天子將祭與羣臣諸侯習禮之¶
　射也有賓射天子因諸侯來朝而與之同射也有燕¶
<pb:KR3k0050_WYG_106-42b>¶
　射天子與羣臣燕息之射也上下貴賤相與周旋于¶
　觀徳之習而所以盡制曲防之者周旋升降之節與¶
　古同矣武舉之所較試則將家子弟以才能而自奮¶
　者選舉振揚之法與古同矣然聖人之制射也于其¶
　徳不于其藝君子之習射也于其藝不于其文今日¶
　射禮之復亦惟於先王而究其精意焉耳¶
　¶
　圖書編卷一百六¶
