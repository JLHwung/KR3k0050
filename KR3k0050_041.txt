# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.590216
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷四十一
<pb:KR3k0050_WYG_041-1a>¶
欽定四庫全書¶
　圖書編卷四十一¶
　　　　　　　　　　　　　明　章潢　撰¶
　　廣東圖敘¶
　廣東古百粤地葢五嶺之外號為樂土由雄(南/雄)連(連/州)¶
　(廣州/府屬)可以向荆呉(湖廣江/西是也)由惠(惠/州)潮(潮/州)可以制閩越¶
　(福建/是)由髙(髙/州)亷(亷/州)可以控交桂(交趾廣/西是)而形勝亦寓¶
　焉濱海一帶島夷之國雖時時出沒要其志在貿易¶
<pb:KR3k0050_WYG_041-1b>¶
　非盜邊也然諸郡之民恃山海之利四體不勤惟務¶
　剽掠有力則私通番舶(托名通番因/而行刼海上)無事則挺身為¶
　盜將鼓之警彌山谷凡以良民困於徵求通山之禁¶
　久弛(齎送鹽未入山通/盜者謂之通山)教治不修而大征數舉之過¶
　也且宻邇蒼梧(廣西梧/州府)征蠻幕府在焉(總督兩廣太/監總兵都御)¶
　(史俱駐/劄于此)軍旅之興殆無寧嵗兵糧供饋咸得待乏况¶
　在産珠池(在亷州/境内)番物駢集本民時所興而内使數¶
　來采辦民反病之故外負富饒之名而内實貧困者¶
<pb:KR3k0050_WYG_041-2a>¶
　廣東是也¶
　　沿革¶
　古百粤地漢置交州部刺史察舉南海等郡而不常¶
　所治東漢末交州遷治番禺唐貞觀中置嶺南道開¶
　元中置嶺南道採訪處置使治南海後分為嶺南東¶
　道仍舊治宋置廣南東路經畧安撫司以廣州守臣¶
　兼領又置提㸃刑獄司治韶州元置廣東宣慰司及¶
　肅政廉訪司於廣州又置海北海南道宣慰司及肅¶
<pb:KR3k0050_WYG_041-2b>¶
　政廉訪司於廣州𨽻江西行中書省本朝改置廣東¶
　等處承宣布政使司都指揮使司提刑按察司並治¶
　于廣州云¶
<pb:KR3k0050_WYG_041-3a>¶
¶
<pb:KR3k0050_WYG_041-4a>¶
　廣東等處承宣布政使司治廣州左右布政使二左¶
　右㕘政二(嶺東一/嶺西一)左右㕘議三(嶺南一/嶺北一)領府十屬州¶
　七縣六十九總為里四千二十八里户四十八萬三¶
　千三百八十口一百九十七萬八千二十二夏秋二¶
　税共米麥一百一萬七千七百七十二石廣東鹽課¶
　提舉司領鹽課一十四海北鹽課提舉司領鹽課一¶
　千五二司本所色鹽價并引價銀共三萬七千二百¶
　八十兩¶
<pb:KR3k0050_WYG_041-4b>¶
　廣東都指揮使司(𨽻前軍/都督府)都指揮三内掌印一僉書¶
　二領衛十五(屬所六/十八)守禦千户所四十有五本都司¶
　所屬馬步官軍三萬九千四百餘員名¶
　提刑按察司按察使一副使四　僉事七　分道五¶
　(嶺東嶺西嶺/南海南海北)¶
　欽差總督兩廣都御史一¶
　欽差平蠻將軍總管一¶
　欽差巡撫都御史一¶
<pb:KR3k0050_WYG_041-5a>¶
　巡按御史或清軍御史一(俱駐/廣州)¶
　市舶提舉司一¶
<pb:KR3k0050_WYG_041-6a>¶
¶
<pb:KR3k0050_WYG_041-7a>¶
　　廣東各府州縣煩簡¶
　廣州府其名古羊城秦南海(無瘴/煩)其屬州一縣十五¶
　附郭南海(二百五十/一里煩)番禺(一百三十/九里煩)外崇化(三十里/僻簡)¶
　順德(一百六十四里/近海無瘴煩)東莞(一百八/十里煩)増城(九十八里/地險無瘴)龍¶
　門(十七里/有瘴)香山(三十六里四/圍俱海無瘴)清逺(十七里/無瘴簡)連州(十七/里近)¶
　(山有瘴地/隣猺賊)屬陽山(六里在/山有瘴)連山(二里接/湖廣)三水(五十/一里)從¶
　化(三十/里)新寧(四十里多/盜無瘴)新㑹(二百三十八里/近海無瘴煩)其形勝¶
　總百粤連五嶺扼鉅海帶衡岳其俗得華之雜刀耕¶
<pb:KR3k0050_WYG_041-7b>¶
　火種商賈阜通¶
　韶州府其名始興廣興韶陽(無瘴/煩冲)其屬縣六附郭曲¶
　江(三十六/里冲)外樂昌(十五里有/瘴僻簡)仁化(二/里)乳源(猺里有/四賊僻)翁¶
　源(十二/里冲)英德(十二里/無瘴冲)其形勝控扼五嶺粤之北門其¶
　俗土曠人稀習尚浮朴運販鹽鈔嵗月致富藤葉嚼¶
　檳榔茅簷覆土床¶
　南雄府其名江凌宋保昌(有瘴/冲)其屬縣二附郭保昌¶
　(四十四里/有瘴簡冲)外始興(七里/瘴僻)其形勝控帶羣蠻襟㑹百粤¶
<pb:KR3k0050_WYG_041-8a>¶
　其俗鑄銅鼓號召攻擊為都老婚娶檳榔為禮病不¶
　服藥而祀鬼¶
　惠州府其名梁化隋龍川唐海豐宋博羅(無瘴/冲煩)其屬¶
　縣八附郭歸善(四十五/里冲)外博羅(五十/六里)海豐(四十里/簡僻瘴)河¶
　源(十里多/瘴盜冲)龍川(十里簡/瘴冲)長樂(十里/無瘴)興寧(七里有/盜無瘴)長寧¶
　(二十/七里)和平(三/里)永安(七里/新設)其形勝東接海潮西連汀贛¶
　漢之名郡越之沃野其俗女為市男坐家婚喪用樂¶
　衣葛紵盤游¶
<pb:KR3k0050_WYG_041-8b>¶
　潮州府其名晉義安唐潮鳯又鳯城(無瘴/煩)其屬縣七¶
　附郭海陽(三百/里冲)潮陽(二百四十/二里冲)揭陽(一百三十/四里煩僻)程鄉¶
　(十八里/有賊瘴)饒平(一百四十六/里瘴煩冲)大埔(二十/七里)惠來(裁三/十里)平逺¶
　(十二里/新設)其形勝城號鳯棲溪傳鱷徙閩南兩越之界¶
　其俗士篤文行海濱鄒魯¶
　肇慶府其名隋信安又古端(無瘴/煩冲)其屬州一縣十附¶
　郭髙要(一百里/煩冲)外四㑹(六十二/里僻冗)新興(五十八里/無瘴簡冲)陽春¶
　(二十四里/瘴簡冲)陽江(五十里/簡冲)髙明(十八里無/瘴僻簡)恩平(二十二/里有賊)¶
<pb:KR3k0050_WYG_041-9a>¶
　德慶州(六十三里猺/人半瘴簡冲)屬瀧水(二十六里多/賊少瘴冲)封川(二十/四里)¶
　(淳瘴/簡冲)開連(四里/僻)其形勝據邕桂賀三江口居廣上游¶
　頂湖在北銅鼓在南其俗火耕水耨食魚與稻椎髻¶
　跣足雞骨為占鬭歌為樂市無陶瓦好著木屐又羅¶
　定州(二十/六里)屬東安縣(即東山西/郷新設)西軍縣(即西山大/洞新設)¶
　髙州府其名漢髙凉髙興(山多有瘴/盜賊出沒)其屬州一縣五¶
　附郭茂名(四十六里猺/賊出沒瘴)外電白(十二里/僻瘴)信宜(十五里/猺瘴)¶
　化州(三十七/里瘴簡)屬呉州(二十七/里瘴簡)石城(四十六/里瘴簡)其形勝三¶
<pb:KR3k0050_WYG_041-9b>¶
　山揖前三水繞城其俗為臘髙欄為居三日一市信¶
　鬼尚儉¶
　廉州府其名漢合浦呉珠官(有瘴/簡)其屬州一縣三附¶
　郭合浦(二十六/里簡瘴)外石康(十/里)欽州(十里簡/無瘴)屬靈山(三十/里簡)¶
　其形勝大廉峙東巨海南鑿山為城門其俗珠採甲¶
　香為業以臘月為嵗首以亥聚市不事巫醫儉朴簡¶
　訟¶
　雷州府其名唐海康雷陽(無瘴/冲)其屬縣三附郭海康¶
<pb:KR3k0050_WYG_041-10a>¶
　(一百五十/里簡冲)外遂溪(四十八/里瘴)徐聞(九十/里瘴)其形勝窮服嶺¶
　並南海平田沃壤海道通閩浙其俗人多欄居以避¶
　時欝風淳嚮學己酉為臘極南倍熱州雜黎俗¶
　瓊州府其名漢珠崖唐瓊山瓊管(在大海中/無瘴煩)其屬州¶
　三縣十附郭瓊山(一百四/里煩)外澄邁(五十六/里簡)定安(三十/里簡)¶
　文昌(三十八/里簡)㑹同(七/里)樂㑹(十一/里簡)臨髙(六十七/里僻)儋州(四/十)¶
　(六里/簡僻)屬昌化(九/里)萬州(三十九/里僻簡)屬陵水(九里/僻)崖州(二十/二里)¶
　(簡/僻)屬感恩(九里簡/無瘴)其形勝海中洲居四郡一島潮候¶
<pb:KR3k0050_WYG_041-10b>¶
　不同中盤黎峒其俗富而尚儉民無饑寒黎蜑雜居¶
　牛羊被野無冒認者¶
　鹽課提舉司(十八/里)¶
　海北鹽課提舉司(十五/里)¶
　廣東承宣布政使司領府十曰廣州(羊城南海郡番/州清海軍廣州)¶
　(路無/瘴煩)曰韶州(南海郡番州東衡州始/興廣興韶陽無瘴煩衝)曰南雄(始興郡/雄州江)¶
　(凌保昌/有瘴煩)曰惠州(梁化龍川海豐博/羅無瘴衝煩豐)曰潮州(義安潮陽/郡鳯城無)¶
　(瘴/)曰肇慶(蒼梧信安古端興/慶軍無瘴煩衝)曰髙州(髙凉髙興石番/山多有瘴盜賊)¶
<pb:KR3k0050_WYG_041-11a>¶
　(出/沒)曰廉州(合浦官珠大山還/珠大亷軍有瘴簡)曰雷州(南合州海康/雷陽無瘴衝)曰¶
　瓊州(珠崖儋耳崖州鎮州瓊山瓊管/靖康軍在大海中無瘴煩淳饒)¶
　　處置¶
　廣東介嶺海間昔稱饒富然地逺法疎官多黷貨以¶
　致山海諸寇聨䑸嘯聚師旅繁興民之殘疲既甚而¶
　廣西兵餉又全仰給近增巡撫雖稱得䇿方在經始¶
　故廣潮惠肇南韶都郡盜熾事繁選用守令為急雷¶
　廉髙瓊諸郡民淳務簡稍為次之至於擇海道副使¶
<pb:KR3k0050_WYG_041-11b>¶
　以備諸夷擇嶺南兵備以防山寇擇屯鹽僉事以脩¶
　舉屯政講求鹽法庶幾南粤有息肩之日乎¶
　　制禦山猺¶
　夫廣東上燭南斗下聫衡岳左跨荆揚五嶺之重阻¶
　右瞰牂牁溟渤之洪波少隂多陽物恒榮茂固天實¶
　作之以開竒甸也然山猺海舶菁伐航浮時為疆場¶
　之害愚嘗考自洪武以迄嘉靖選將誓師屢廑征討¶
　如鍾福全寇海晏下川我是以有陽江之役既猺寇¶
<pb:KR3k0050_WYG_041-12a>¶
　長塾林墟我是以有雷州衛官軍之追嚴啓盛寇香¶
　山東莞我是以有大船之衝黄蕭養攻廣城我是以¶
　有董興之旅黄秀山屯據海洋許折桂何並八遯回¶
　聚黨我是以有馘首磔市之提清逺黄白眉上杭江¶
　小流刼漳泉程鄉我是以有二省夾攻之舉羅劉寧¶
　林烏鐵蘇孟凱丘泥金陳萬寧魏宋輝先後寇海陽¶
　我是以有葉元玉劉洪源等之禦其平海之盜有若¶
　此者峝獠李仲可則葉榮擒之潭源岡吕法子則征¶
<pb:KR3k0050_WYG_041-12b>¶
　虜移師定之白飯坑等猺則率鄉夫滅之連賀獞賊¶
　刼江華則㑹調三省官軍剿之大帽猺彭錦瀧水猺¶
　劉第三趙音旺鳯第吉封川猺龎古子侯弟晚蘇公¶
　樂則調達漢土兵樸之茂名茅岡鄧公長化州游魚¶
　寨馮曉則抵營諭降之羅扶山寨李汝端黄三坑盤¶
　永賢等則分哨捕獲之其平山之盜有若此者然戰¶
　艦方回棹於二洋而雙桅復揚帆於諸澳矣征卒纔¶
　載戈於舊壘而羣酋已舞劍於郊埛矣抑愚復有陳¶
<pb:KR3k0050_WYG_041-13a>¶
　焉海寇之來當防諸海閩浙之水寨是已山猺之治¶
　貴因其俗粤西之土官是已吾廣地濱南海而分東¶
　西平洋東洋之極東曰拓林稍西曰碣石近省曰南¶
　頭西洋之極西南曰瓊州極西曰欽廉而曰沙烏兔¶
　白鴿乃其要害頃嵗比例閩浙創六水寨統之以㕘¶
　將守備把總協之以近府同知而監之以海兵各道¶
　綜理周宻海防振舉矣顧所以制禦山猺者可無長¶
　䇿乎嘗考聖祖命將討平溪峝即立猺首領之自是¶
<pb:KR3k0050_WYG_041-13b>¶
　四面向化緣正統間鎮守内臣多索方物乃始作亂¶
　延蔓至今未已兹若仰體聖祖遺意近倣粤西成規¶
　取諸酋中素所信服者授之以官其秩崇卑視地大¶
　小而又禁交通之私守必經之路則不惟息征剿之¶
　繁而且獲調遣之用與粤西向武等州埒矣¶
　　區處諸寇¶
　夫粤自番州而上接牂牁九疑此嶺南界也其番夷¶
　市舶交易葢自唐結好立户而已然矣洪武初命商¶
<pb:KR3k0050_WYG_041-14a>¶
　番止集舶所乃後稍稍築私室於灣澳以便交易則¶
　已有雜居之意矣嘉靖間盜發禁之徙去尋又别集¶
　今之香山濠鏡澳林林然聚也夫市之可也居之不¶
　可也乃今則居矣居而聨絡矣又或匿亡命畜死士¶
　矣而漳潮無藉蟻附而蠅集矣官為之權而任其便¶
　而譁然齮齕莫之誰何矣今承平既久國家威靈萬¶
　無一失脱有不測何以待之今成者即不可亟毁廢¶
　者勿令其續成又禁其來不得附益如洪武中只就¶
<pb:KR3k0050_WYG_041-14b>¶
　舶所故事數年之後以次散落是亦隂折其武悍之¶
　氣而剝落其附比之黨也或者其庶幾矣不然吾見¶
　其寖以滋蔓昌熾不可圖也合浦欽靈山雷北海北¶
　界也其俗類西粤地墝埆不耕作民以採珠為業然¶
　自吾已有禁矣唐宋間尋弛尋復至洪武中猶復採¶
　取已而禁嚴民以饑困然大盜巨艘掠而取之而不¶
　得則攻埋椎剽久而戍者私焉陽浮而隂示其意既¶
　乃半其入則取其沒而得者掌握錐刀之末抵死鉗¶
<pb:KR3k0050_WYG_041-15a>¶
　鐵載道亦可憫也先是烏兔白鴿二寨面峙夾而戍¶
　已廢烏兔而並于白鴿益單弱莫濟盜公行無禁矣¶
　議者欲復烏兔嚴其戍而差其罪刼殺為上從者次¶
　之沒而得者末減之是亦救敝之微權乎不然吾莫¶
　知其所終也已瓊崖亦南溟之一都㑹也則黎岐為¶
　急盤據山峒羣縣環乎其外進有所掠而退有所守¶
　彼無外憂而我有内患葢自職方以來千六百年餘¶
　靡有寧日元至元間大舉空其巢窟勒五指山嘉靖¶
<pb:KR3k0050_WYG_041-15b>¶
　間渡師直𢷬其穴賊迸首就死可謂偉矣然皆未有¶
　善後之略以故隨散隨聚其舉之也未覩目前一息¶
　之安而調發傳置儲芻之費不待逺計瓊崖之間固¶
　已數千萬矣如此即累舉何益也議者欲于大兵之¶
　後乗其威力從瓊至崖千里而遥自儋至萬六百餘¶
　里横徑以十字通道直走其峒洞胷達背𤓰分之然¶
　后邑里亭障衣冠禮樂而沙灣羅合即温嶺脚諸峒¶
　悉為坦途是亦一勞永逸之計而瓊之民或者其少¶
<pb:KR3k0050_WYG_041-16a>¶
　息也自春恩陽電而上互髙凉倉梧嶺西一都㑹也¶
　其間猺浪最著從晉康都城走髙要楊栁兩山之間¶
　如大牛石歌村石龜古種古蓬上馬綿邈千餘里皆¶
　為巢窟往時刼髙州破其城嗣復出沒莫禁葢我聚¶
　而彼散我進而彼退我厚集其陳而彼星落以伺吾¶
　釁近一舉蕩平為東安西寧二都界兩山之間而統¶
　之於羅定州燧亭障為函夏經略虜于是狼奔鳥遯¶
　無復逸志是誠千載一㑹也但其招插安輯愚以為¶
<pb:KR3k0050_WYG_041-16b>¶
　園田漆林之類宜悉以付也勿與之兢豪𦕈而履畝¶
　之税不必煩劇新民復業者任之其不能盡墾者始¶
　令屯兵雜耕如孔明渭濱之事而又聚兵力營保千¶
　百為屯統以偏裨勿令使分即有流刼相機鵰剿數¶
　年之後可以袵席而為樂土之民矣¶
　　廣東風氣¶
　風土紀南中五六月長風迄七月止每發或三日或¶
　七日大害農穡冬月則北風暴發海行舟南越志南¶
<pb:KR3k0050_WYG_041-17a>¶
　海熙安間多颶風颶者具四方之風也或曰懼風言¶
　怖懼也熙安與義寧抵界將發則兆以斷虹時謂颶¶
　母初則自東而北而西而南乃止未至時三日雞犬¶
　為之不寧既大至則林宇悉拔覆舟殺稼俗有朝三¶
　晚七晝不過一之諺亦頗驗云宋張世傑覆舟時乃¶
　五月四日也漢書陽奥之地少隂多陽其人疏理鳥¶
　獸希毛其性耐暑拔荒錄嶺南方盛夏倐暘倐霽雖¶
　大雨傾注頃即赫日已復驟雨故炎熱甚于北土自¶
<pb:KR3k0050_WYG_041-17b>¶
　三月至于九月皆夏令也舊志瀕海地卑土薄陽燠¶
　之氣常泄隂濕之氣常甚三者相搏少寒多暑故四¶
　時常花隆冬無雪風則暮北而朝南時則春寒而夏¶
　煖甚至一日之間風候屢變夏綿冬葛者有之語曰¶
　急脱急著勝服藥言氣候不時也村落依山者草茅¶
　障翳炎氣蒸欝或生瘴癘海濵之地風氣舒遲則無¶
　此患¶
　　廣東習尚¶
<pb:KR3k0050_WYG_041-18a>¶
　禹貢島夷卉服逮漢猶椎結箕踞中國人雜居其間¶
　漸見禮化至於宋聲教日洽然後士𢎞學農力本工¶
　不事淫巧民不貴末作間有小民好為師訟刑扑屢¶
　加畧無悔色恃財者慕外而輕悍游民則投充打手¶
　轉為剽盜河圖義曰荆揚角徵㑹氣慓輕人聲急其¶
　泉酸以苦始安記曰呉越之境其人好劍輕死易發¶
　火耕水耨人養魚稻無千金之家而好巫鬼重淫祀¶
　此語足以槩其風俗葢由廣郡本荆揚之裔土而邑¶
<pb:KR3k0050_WYG_041-18b>¶
　之習尚與風氣恒相隨也¶
　　議處黎人¶
　瓊州居浮海中周二千餘里中有黎母山絶峻五峯¶
　諸蠻盤據號黎人最中者為生黎不與州人交其外¶
　為熟黎雜耕州地原姓黎後多姓王及符熟黎之産¶
　今半為湖廣福建奸民亡命及南恩藤梧髙化征夫¶
　利其土占居之各稱峒酋成化來副使凃棐有犛庭¶
　之計漸就編差𢎞治末符南蛇之亂連郡震驚其小¶
<pb:KR3k0050_WYG_041-19a>¶
　醜侵突無時而息故欲拔其根株可編甲食土或遷¶
　置髙雷湖廣酋籍之亦可¶
　　嶺南總論¶
　天下之所日中寇而尾幾不掉者自諸邊外則莫若¶
　嶺南夫呉越之所以中寇者海上之奸民為之内主¶
　也奸民盡則寇亦從盡非能使寇盡也寇至而無與¶
　導者也故呉奸民最少最先弭越次少次弭閩次多¶
　次後弭若夫嶺南則不然其海寇負海以為訌東借¶
<pb:KR3k0050_WYG_041-19b>¶
　日東諸島悍夷以為爪牙而西南借交趾占城闍婆¶
　暹羅以為逋藪此其於疾在骨節腠理間而非可湯¶
　藥去也而又内結山寇以為腹心之援山寇之為巢¶
　穴累數百千計而不可窮緩則出急則遁撫之則陽¶
　聽招而隂為寇我寡則彼乗間我衆則彼匿形而吾¶
　民介於二寇之間善事之則相與通有無而得為利¶
　不善事之則併其身家以餌寇夫耕而出其賦税以¶
　共官官且重徵之矣出其賦税以予寇則搆郭之民¶
<pb:KR3k0050_WYG_041-20a>¶
　以為間郭之民餌於寇而樂為間則借郊之民以為¶
　藏故其始也海寇焉而已山寇焉而已今而郊之民¶
　寇也郭之民寇也自節帥而有司一身之外皆寇也¶
　此其疾於膏之下肓之上非可以金石針砭也夫海¶
　寇之來也彼為客而我之除山寇也我為客夫主不¶
　可以不時備而客可以不時至也故其便莫若先除¶
　山寇除山寇則莫若大用兵大用兵者合二廣閩楚¶
　之分道而悉入窮其巢穴之所至而蕩芟之度其險¶
<pb:KR3k0050_WYG_041-20b>¶
　逺而素不為盜者為置官吏以約束之分兵以扼其¶
　要害而後時察郭之時為寇偵我者郊之民兩屬寇¶
　者轘而裂之以使民曉然知從寇之害海寇之至茫¶
　然不知我之有無内寇而我始得為主善為主者多¶
　聚兵以為伏深寇之入而焚其舟寇進而無與之導¶
　退而歸已絶其氣必奪而計必窮矣夫然一舉而殱¶
　之此十世利也書云若藥不瞑眩厥疾不瘳屠牛垣¶
　之屠牛皆衆理解也至於髖髀而非斤則斧皆嶺南¶
<pb:KR3k0050_WYG_041-21a>¶
　之謂也¶
　¶
　¶
　¶
　¶
　¶
　¶
　¶
<pb:KR3k0050_WYG_041-21b>¶
　¶
　¶
　¶
　¶
　¶
　¶
　¶
　圖書編卷四十一¶
