# -*- mode: mandoku-view; -*-
#+TITLE: 圖書編
#+DATE: 2015-08-24 23:32:49.408160
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷四
<pb:KR3k0050_WYG_004-1a>¶
欽定四庫全書¶
　圗書編卷四¶
　　　　　　　　　　　　　明　章潢　撰¶
　　天地設位諸圗總叙¶
　乾坤列而兩儀之位定隂陽交而五行之氣固于是¶
　剛柔相摩八卦相盪而盈天地間皆易也是卷之所¶
　載者雖未列于經傳然前輩據易卦為之布列亦自¶
　有深意存焉故天地之風寒燥濕人身之形骸臟腑¶
<pb:KR3k0050_WYG_004-1b>¶
　帝王之禮樂刑政莫非八卦之所定也惟于易卦得¶
　意忘象而所見無非易者則是萹亦易道之一端也¶
　故併採之以為引伸觸類之一助云¶
<pb:KR3k0050_WYG_004-2a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-2b>¶
　　太極判而氣之輕清者上浮為天氣之重濁者¶
　　下凝為地聖人仰觀俯察因河圗而畫卦則天¶
　　○以畫一則地□以畫&KR0306;名一曰竒為陽名&KR0306;¶
　　曰偶為隂此上竒下偶者天地之定位中乂者天¶
　　地氣交四象八卦萬物化生之本樂記所謂一¶
　　動一静者天地之間也周子曰太極動而生陽¶
　　動極而静静而生陰静極復動一動一静互為¶
　　其根分陰分陽兩儀立焉細玩此圗可以得意¶
<pb:KR3k0050_WYG_004-3a>¶
　而忘言矣¶
<pb:KR3k0050_WYG_004-4a>¶
　天地之數中乎乂圗書之象著乎乂皇極之位建乎¶
　乂乂者中也中也者四方之交㑹也東木西金南火¶
　北水其行之序則曰木火土金水木火為陽金水為¶
　隂土居中央亦隂亦陽其生之序則曰水火木金土¶
　水木為陽火金為隂天以一生水而地以六成之故¶
　河圗一六居北而為水地以二生火而天以七成之¶
　故河圗二七居南而為火天以三生木而地以八成¶
　之故河圗三八居東而為木地以四生金而天以九¶
<pb:KR3k0050_WYG_004-4b>¶
　成之故河圗四九居西而為金天以乂生土而地以¶
　十成之故河圗乂十居中而為土交貫四氣而作其¶
　樞紐也是故五行之象見乎天五行之質具乎地人¶
　肖天地以有生具五氣以成形稟五性以成徳故語¶
　性道者無一不夲于是得其氣之正且通者為聖為¶
　賢得其氣之偏且窒者為愚為不肖然五方之習俗¶
　又各隨其所見而局于一偏其嗜欲好尚亦有所不¶
　同者矣東方生地曰之所出故習見其生而老氏有¶
<pb:KR3k0050_WYG_004-5a>¶
　長生之説西方收地日之所入習見其死而佛氏有¶
　寂滅之説南方明盛陽之伸而神靈著焉北方幽翳¶
　陰之屈而鬼怪見焉惟聖人中天下而立定四海之¶
　民嚮明而治無思也無為也寂然不動感而遂通天¶
　下之故天下之至神也周子曰聖人定之以中正仁¶
　義而主静立人極焉¶
<pb:KR3k0050_WYG_004-6a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-6b>¶
　朱子曰陽儀生竒為太陽生偶為少隂隂儀生竒為¶
　少陽生偶為太陰舊圗四象平布生生不息今圗陽¶
　儀下生一竒一偶為陰陽隂儀上生一竒一偶為剛¶
　柔四象圜轉循環不窮剛交于陰陰交于剛陽交于¶
　柔柔交于陽上下左右相交而萬物生焉周子曰陽¶
　變陰合而生水火木金土五氣順布四時行焉傳曰¶
　立天之道曰陰與陽立地之道曰柔與剛此之謂¶
　也¶
<pb:KR3k0050_WYG_004-7a>¶
　右兩儀生四象隂儀上生一竒為少陽少陽者陰中¶
　之陽東方陽氣生物于時為春春蠢也物蠢生乃能¶
　運動故中規在天為風在地為水上為嵗星在徳為¶
　元元者善之長也在體為筋在臟為肝通于目在志¶
　為怒其聲呼其色蒼其味酸其音角其畜雞其榖麥¶
　其數三(木之/生數)陽儀下生一竒為太陽太陽者陽中之¶
　陽南方陽氣養物于時為夏夏假也物假大乃宣平¶
　故中衡在天為熱在地為火上為熒惑星在徳為亨¶
<pb:KR3k0050_WYG_004-7b>¶
　亨者嘉之㑹也在體為脉在臟為心通于舌在志為¶
　喜其聲笑其色赤其味苦其音徴其畜羊其榖黍其¶
　數七(火之/成數)¶
　陽儀下生一偶為少陰少陰者陽中之隂西方隂氣¶
　歛物于時為秋秋□也物揫歛乃能成熟故中矩在¶
　天為燥在地為金上為太白星在徳為利利者義之¶
　和也在體為皮毛在臟為肺通于鼻在志為憂其聲¶
　哭其色白其味辛其音商其畜馬其榖稻其數四(金/之)¶
<pb:KR3k0050_WYG_004-8a>¶
　(生/數)¶
　隂儀上生一偶為太陰太陰者隂中之隂北方隂氣¶
　藏物于時為冬冬終也物終藏乃可稱故中權在天¶
　為寒在地為水上為辰星在徳為貞貞者事之幹也¶
　在體為骨在臟為腎通于耳在志為恐其聲呻其色¶
　黒其味鹹其音羽其畜彘其榖豆其數六(水之/成數)¶
　中央者陰陽之中四方之内經緯交通乃能端直故¶
　中䋲于時為四季在天為濕在地為土上為鎮星在¶
<pb:KR3k0050_WYG_004-8b>¶
　徳為誠(周子曰元亨誠之/通利貞誠之復)在體為肉在臟為脾通于¶
　口其志為思其聲歌其色黄其味甘其音宫其畜牛¶
　其榖稷其數五(土之/生數)¶
<pb:KR3k0050_WYG_004-9a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-9b>¶
　右本前四象生八卦圗陽儀上者交于左隂儀下者¶
　交于右而成此圗康節先生云坤北乾南離東坎西¶
　震東北兊東南㢲西南艮西北者指此而言其中○¶
　者太極也□者二儀也前象竒偶定上下之位由天¶
　地四象八卦總之而㑹于中所謂歛之不盈一握萬¶
　殊而一本也此圗陰陽列左右之門由動静四時八¶
　方推之而逹于外所謂放之則彌六合一本而萬殊¶
　也¶
<pb:KR3k0050_WYG_004-10a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-10b>¶
　古者包羲氏之王天下也仰則觀象于天俯則觀法¶
　于地觀鳥獸之文與地之宜近取諸身逺取諸物于¶
　是始作八卦以通神眀之徳以類萬物之情(與地之/間一本)¶
　(有天/字)¶
　易有太極是生兩儀兩儀生四象四象生八卦八卦¶
　定吉凶吉凶生大業¶
　右四象陽下交于柔柔上交于陽而成乾坤(天地/定位)艮¶
　兊(山澤/通氣)剛上交于隂陰下交于剛而成震㢲(雷風/相薄)坎¶
<pb:KR3k0050_WYG_004-11a>¶
　離(水火不/相射)天秉陽垂日星(離為日/兊為星)在天者仰而反觀¶
　故乾兌離震天之四象自上而下生地秉陰竅山川¶
　(艮為山/坎為川)在地者俯而順察故坤艮坎㢲地之四象自¶
　上而下生八卦相錯上者交左下者交右則乾南坤¶
　北離東坎西而先天八卦圎圗之象著矣震艮互觀¶
　反震為艮反艮為震則乾坤艮㢲居隅坎離震兌居¶
　中而後天八卦方圗之象著矣由是動静相資先後¶
　互體圎方變用而天地造化之義不可勝既矣邵子¶
<pb:KR3k0050_WYG_004-11b>¶
　曰乾坤為大父母(見四/象圗)復姤為小父母(見八/卦圗)夫易根¶
　于乾坤而生于復姤盖剛交柔而為復柔交剛而為¶
　姤自兹而無窮矣¶
　又曰八卦之象不易者四(乾坤/坎離)反易者二(震反為艮/兌反為㢲)¶
　以六變而成八也¶
　　八卦本象諸圗總叙¶
　易雖不可為典要然六十四卦三百八十四爻聖人¶
　逐卦逐爻既有象以示之又有辭以訓之自有不易¶
<pb:KR3k0050_WYG_004-12a>¶
　者在也但滯于象者非知變者也泥于辭者非窮神¶
　者也本卦爻已有象矣而其象為至賾本卦爻已有¶
　辭矣而其辭為不窮故是萹之所編者如八卦本象¶
　乾坤六子六十四卦對待循環與夫八宫闔闢往來¶
　終始變與不變在先儒各以所見為之圗焉要之莫¶
　非易中無窮之象不盡之辭也于此體咸之虚受大¶
　畜之多識而潛神以㑹通之則易之所以不可為典¶
　要者即此可識其微也已豈曰凡圗與言茍非聖人¶
<pb:KR3k0050_WYG_004-12b>¶
　之手筆而可以盡削之哉¶
<pb:KR3k0050_WYG_004-13a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-13b>¶
　右本前四象生八卦圗陽儀上者交于左陰儀下¶
　者交于右而成此圗康節先生云坤北乾南離東¶
　坎西震東北兌東南㢲西南艮西北指此而言其中¶
　○者太極也□者二儀也前象竒耦定上下之位由¶
　天地四象八卦總之而㑹于中所謂歛之不盈一握¶
　萬殊而一本也此圗隂陽列左右之門由動静四時¶
　八方推之而達于外所謂放之則彌六合一本而萬¶
　殊也¶
<pb:KR3k0050_WYG_004-14a>¶
　六十四卦生自兩儀圗¶
　¶
　¶
　¶
　¶
　¶
　¶
　¶
<pb:KR3k0050_WYG_004-14b>¶
　¶
　¶
　¶
　¶
　¶
　是圖也六十四卦始乾終坤其實只是隂陽迭為消¶
　長循環無端雖爻至三百八十四亦只是陰陽二者¶
　而已故曰一隂一陽之謂道¶
<pb:KR3k0050_WYG_004-15a>¶
　六十四卦隂陽倍乘之圗¶
　¶
　¶
　¶
　¶
　¶
　¶
　¶
<pb:KR3k0050_WYG_004-15b>¶
　¶
　¶
　¶
　¶
　¶
　¶
　皆自然而然况自復至乾皆上生自姤至坤皆下生¶
　要亦隂陽倍乗焉耳觀象自見¶
<pb:KR3k0050_WYG_004-16a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-16b>¶
　乾三畫而為天者以一函三也坤六畫而為地者耦¶
　二而為六也天一地二之本數天竒地耦之本畫不¶
　待較而可知然妙理在乎一函三二函六耳乾一函¶
　三故索為三男而皆竒坤二函六故索為三女而皆¶
　耦此天地生成之理豈不妙哉震為雷雷出于地下¶
　故一陽在下坎為水水畜于地中故一陽在中艮為¶
　山山形于地上故一陽在上然陽動隂静以動為¶
　基者故動震是也以静為基者故止艮是也動者¶
<pb:KR3k0050_WYG_004-17a>¶
　在中非内非外故或流或止或動或静焉此坎所以¶
　為水巽為木木發生于地下故一陰亦在下離為火¶
　火出于木中故一隂在中兊為澤澤鍾于地上故一¶
　隂在上然隂柔陽剛故木也始弱而終强陽在末也¶
　陽明而陰晦故火也外明而内晦陽在外也陽燥而¶
　隂潤故澤也外潤而内燥陽在内也或問澤内燥何¶
　也内燥則能生金外潤則能鍾水金所以能生水土¶
　所以能生金者即澤而知之也聖人豈茍示哉¶
<pb:KR3k0050_WYG_004-18a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_004-18b>¶
　邵子曰太極既分兩儀立矣陽下交于陰陰上交于¶
　陽四象生矣陽交于陰陰交于陽而生天之四象剛¶
　交于柔柔交于剛而生地之四象于是八卦成矣八¶
　卦相錯然後萬物生焉是故一分為二二分為四四¶
　分為八八分為十六十六分為三十二三十二分為¶
　六十四故曰分陰分陽迭用柔剛易六位而成章也¶
　十分為百百分為千千分為萬猶根之有幹幹之有¶
　枝枝之有葉愈大則愈小愈細則愈繁合之斯為一¶
<pb:KR3k0050_WYG_004-19a>¶
　衍之斯為萬是故乾以分之坤以翕之震以長之㢲¶
　以消之長則分分則消消則翕也¶
　¶
　¶
　¶
　¶
　¶
　¶
<pb:KR3k0050_WYG_004-19b>¶
　¶
　¶
　¶
　¶
　¶
　¶
　¶
　圗書編卷四¶
