# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.003802
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷八十九
<pb:KR3k0050_WYG_089-1a>¶
欽定四庫全書¶
　圖書編卷八十九¶
　　　　　　　　　　　　　明　章潢　撰¶
　　貢物總叙¶
　禹貢八州皆有貢物而冀州獨無之甸服有米粟之¶
　輸而餘四服俱無之説者以為王畿之外八州俱以¶
　田賦所當供者市易所貢之物故不輸粟然則土貢¶
　即租税也漢唐以來任土所貢無代無之著之令甲¶
<pb:KR3k0050_WYG_089-1b>¶
　猶曰當其租入然叔季之世務為苛橫徃徃租自租¶
　而貢自貢矣至於珍禽竒獸衺服異味或荒滛之君¶
　降㫖取索或奸謟之臣希意創貢徃徃有出於經常¶
　之外甚至掯留官賦隂增民輸而命之曰羡餘以供¶
　貢奉上下相蒙茍悦其名而於百姓則重困矣¶
<pb:KR3k0050_WYG_089-2a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_089-2b>¶
　合沙鄭氏曰召公曰明王慎徳四夷咸賔無有遠邇¶
　畢獻方物惟服食器用予觀禹貢九州之貢篚雖非¶
　四夷之獻而亦以服食器用為安而冀州獨不言貢¶
　篚者蓋畿甸之内賦其總銍秸粟米也總銍秸粟米¶
　者倉廪之儲也糇糧之濟也是食為土貢之要也兖¶
　州之貢蠶絲豫州之貢絺紵其地則宻邇於畿甸焉¶
　是衣服之用亦為土貢之要也自服食之外則器用¶
　次之器用之外則不過寳玉玩好而已不足國家慮¶
<pb:KR3k0050_WYG_089-3a>¶
　也帝王之建都必擇衣食之地而謂之京師京大也¶
　師衆也言天子之居既衆且大非衣食之豊不可以¶
　為國也若夫大輅南金犀革象齒珠貝之類非服食¶
　器用之物貴其土産也皆逺於畿甸而或貢於要荒¶
　之服焉茍帝王以為貢篚之要國家所急則堯舜之¶
　都遷於荆梁久矣其肯以為冀都區區禦大河之患¶
　圖一日之安耶及周之衰荆揚陷于吳楚貢金不入¶
　而天王求之於魯蓋以魯通於吳也是豈聖人制貢¶
<pb:KR3k0050_WYG_089-3b>¶
　之初意哉¶
　　九州貢賦今昔之殊¶
　冀州厥賦惟上下錯厥田惟中中¶
　　今北直𨽻古冀州地也米麥之賦計六十萬一千¶
　　一百五十二石　絲二百二十四斤　絹二萬五¶
　　千一百三十五疋　木棉一十萬三千七百四十¶
　　八斤　鈔九貫　草八百七十三萬七千二百八¶
　　十四束　塩一十八萬八百七引¶
<pb:KR3k0050_WYG_089-4a>¶
　　今山西亦古冀州之域米麥之賦計二百二十七¶
　　萬四百二十二石　絲五十斤　絹四千七百七¶
　　十七疋　草三百五十四萬四千八百五十束¶
　　塩四十二萬引¶
　兖州厥田惟中下厥賦貞¶
　青州厥田惟上下厥賦中上厥貢塩絺海物惟錯岱¶
　　畎絲枲鉛松恠石菜夷作牧厥篚檿絲¶
　　今山東古青兖地也米麥之賦二百八十五萬一¶
<pb:KR3k0050_WYG_089-4b>¶
　　千一百一十九石　絲二千一百一十斤　絹五¶
　　萬九千九百九十疋　木棉五萬二千四百四十¶
　　九斤　草二百八十一萬四千二百九十束　塩¶
　　一十四萬五千六百一十四引　徐楊今属南直¶
　　𨽻列于雍州之後¶
　荆州厥田惟下中厥賦惟上下厥貢羽毛齒革惟金¶
　　三品杶幹栝栢礪砥砮丹惟箘簵楛三邦底貢厥¶
　　名包匭菁茅厥篚𤣥纁璣組九江納錫大龜¶
<pb:KR3k0050_WYG_089-5a>¶
　　今湖廣古荆州之域米麥麻豆之賦二百一十六¶
　　萬七千五百五十九石　絹二萬七千九百七十¶
　　七疋　布七百五十疋　鈔一百七十五貫¶
　豫州厥田中上厥賦錯上中厥貢漆枲絺紵厥篚纖¶
　　纊鍚貢磬錯¶
　　今河南古豫州之域也米麥之賦二百四十一萬¶
　　四千七百七十七石　絲三十五萬三千六百四¶
　　十三兩　絹九千九百五十九疋　木棉三百四¶
<pb:KR3k0050_WYG_089-5b>¶
　　十二斤　草二百二十八萬八千七百五十四束¶
　梁州厥田惟下上厥賦下中三錯厥貢璆鐵銀鏤砮¶
　　磬熊羆狐狸織皮¶
　　今四川古梁州之域也米麥之賦一百二萬六千¶
　　六百六十九石　絲六千三百三十三斤　木棉¶
　　七萬三千八百五十斤　塩十萬九千一百七十¶
　　七引¶
　雍州厥田惟上上厥賦中下厥貢惟球琳琅玕¶
<pb:KR3k0050_WYG_089-6a>¶
　　今陜西古雍州域也米麥之賦一百九十二萬九¶
　　千五十七石　絲綿三百零六斤　絹九千二百¶
　　一十八疋　木棉一萬七千一百七十二斤　布¶
　　一十二萬八千七百七十疋　草一百五十一萬¶
　　四千七百四十九束¶
　揚州厥田惟下下厥賦下上錯厥貢惟金三品瑶琨¶
　　篠簜齒革羽毛惟木島夷卉服厥篚織貝厥包橘¶
　　柚錫貢¶
<pb:KR3k0050_WYG_089-6b>¶
　徐州厥田惟上中厥賦中中厥貢惟土五色羽畎夏翟¶
　　嶧陽孤桐泗濵浮磬淮夷蠙珠暨魚厥篚𤣥纖縞¶
　　今南直𨽻古揚州之域米麥之賦五百九十九萬¶
　　五千三百四十石　絲一十萬九千九百一十兩¶
　　　絹三萬八千四百五十二疋　麻布二千七十¶
　　七疋　鈔八千七百七十錠　草五百八萬四千¶
　　二百一十七包　塩十萬五千一百八十斤¶
　　今浙江亦古揚州之域米麥之賦二百五十一萬¶
<pb:KR3k0050_WYG_089-7a>¶
　　二百九十九石　綿并綵二百七十萬四千二百¶
　　七十兩　絹三千五百七十四疋　布九疋　鈔¶
　　五萬一千二百九十三錠　草八十七萬四千四¶
　　百九十一包　塩四十四萬四千七百六十九引¶
　　今江西亦古揚州之域米麥之賦二百六十一萬¶
　　六千六石　絲八千二百三斤　絹一萬一千五¶
　　百一十六疋　布一千六百四十一疋　鈔九千¶
　　九百七十九錠¶
<pb:KR3k0050_WYG_089-7b>¶
　　按賦出于冀兖青荆豫梁雍七州者僅居其半揚¶
　　徐二州(今南直𨽻/浙江江西)與之等埒而廣之東西與雲貴¶
　　百萬之賦又在九州外矣然此惟約計米麥絲絹¶
　　布鈔塩草七賦之正供而金沙銀鑛銅山鐵務珠¶
　　池汞土酒茶榷酤礬硝蠟蜜丹漆藥材機坊鑄局¶
　　竹木蒲葦磁器文石柴薪果品海物山芼羽毛觔¶
　　角牛羊魚牲虎豹熊羆象牙香麝之類如禹貢所¶
　　言又有不可勝記者在¶
<pb:KR3k0050_WYG_089-8a>¶
　　周禮九貢¶
　周官大宰以九貢致邦國之用一曰祀貢二曰嬪貢¶
　三曰器貢四曰幣貢五曰材貢六曰貨貢七曰服貢¶
　八曰斿貢九曰物貢¶
　按古者之内租税天子食之(國中/租税)諸侯食之諸侯食¶
　其國之租税必以其半若五之一四之一入于天子¶
　効其土地之所有而盡其臣子奉上之心於是乎有¶
　九貢之制然大府掌九貢貨賄之入而曰凡邦國之¶
<pb:KR3k0050_WYG_089-8b>¶
　貢以待吊用内府掌九貢之貨賄良兵良器而曰以¶
　待邦國之大用則既非無名之需矣又職方氏曰凡¶
　邦國制其職各以其所能制其貢各以其所有山師¶
　川師以山林川澤之物頒于邦國則曰致其珍異之¶
　物懷方氏來遠方四夷之民則曰致方貢致遠物又¶
　無非聴其所自至也蓋人君昭徳之致于侯邦則諸¶
　侯自奔走入貢之不暇固不必强之而來矣周之衰¶
　此意不存或來求金或來求車則不復有致用之意¶
<pb:KR3k0050_WYG_089-9a>¶
　或來歸賻或來歸賵則又不復有吊用之常甚至包¶
　茅不入王祭不供齊人得以奉辭而伐罪男邦使從¶
　公侯之貴鄭人得以藉口而告晉則是貢法至此湮¶
　沒不存嗚呼内而侯國職且廢矣外而藩國(周制九/州之外)¶
　(謂之藩國世一見各/以其所寳重為貢)况能必其來貢如肅慎之矢越¶
　裳之雉有以自獻于天子者哉但後世科責無藝則¶
　又失其任土作貢之制矣¶
<pb:KR3k0050_WYG_089-10a>¶
　　禹貢職方相合總論¶
　禹貢之别九州隨山濬川而終之曰庶土交征底慎¶
　財賦咸則三壤成賦中邦故夏書謂之禹貢職方之¶
　辨九州制畿制國而終之曰制其職各以其所能制¶
　其貢各以其所有故周官謂之職方氏鄭氏曰職主¶
　也主四方之職貢者夫周人設官以職貢為名而制¶
　貢又曰各以其所有此正禹貢任土作貢之意也茍¶
　不原周人設官之意而徒區區於九州山川之辨是¶
<pb:KR3k0050_WYG_089-10b>¶
　特一地理書耳于治道何益¶
　　國朝諸夷所貢方物¶
　朝鮮以馬苧䕕豹獺安南以犀象白練沈水諸香暹¶
　羅以生象孔翠珊瑚瓊碧硫黃薇水琉球以赤銅瑪¶
　瑙刀錫古城以龍瑙兠羅真臘以犀象黃蠟日本以¶
　劍鎧𤓰哇以矛鐵犀象苾布珠瓊碧血瑣里以紅撒¶
　哈剌西洋瑣里以黒虎三佛齊以白獺大雞浡泥以¶
　玳瑁熊皮倒掛百花以赤猴彭亨以腦檀淡巴以苾¶
<pb:KR3k0050_WYG_089-11a>¶
　布古里以寳刀蘇合龍涎溝剌加以熊狼白麂華縵¶
　鎖袱錫娑羅以玳瑁珠蕉小葛蘭以珠蓋阿魯以象¶
　齒榜葛剌以琉璃紫膠錫蘭山以水晶蘆薈細布蘇¶
　門荅剌以蕃刀囘青蘇禄以竹布迤北瓦剌以貂駝¶
　馬鶻朶顔三衞以馬海西女直以馬豹貂鷹鶻珠角¶
　哈宻以玉石禽皮烏思藏以氆氌毛纓甲胄長河以¶
　氆氌足力鐵力朶甘思以明胄長刀董卜韓胡以甲胄¶
　毛纓洮岷畨族以馬刀明胄¶
<pb:KR3k0050_WYG_089-11b>¶
　　論九州地利¶
　周禮遂人以歳時稽其人民而授之田野教之稼穡¶
　凡治野以土宜教甿今去古已逺江野散閒在上者¶
　可不稽諸古而驗於今而以教之民哉夫封畛之别¶
　地勢遼絶其間物産所宜者亦徃徃而異焉何則風¶
　行地上各有方位(東方谷風東南方淸明風南方凱/風西南方涼風西方閭闔風西北)¶
　(方不周風北方廣/莫風東北方融風)土性所宜因隨氣化所以逺近彼¶
　此之間風土各有别也自黃帝畫野分州得百里之¶
<pb:KR3k0050_WYG_089-12a>¶
　國萬區至帝嚳創置九州統領萬國堯遭洪水天下¶
　分絶使禹治之水土既平舜分為十有二州尋復為¶
　九州禹平水土可事種蓺乃命棄曰黎民阻饑汝后¶
　稷播時百榖是水平之後始播百榖者稷也孟子謂¶
　后稷教民稼穡樹蓺五榖謂之教民意者不止教以¶
　耕耘播種而已其亦因九州之别土性之異視其土¶
　宜而教之歟今按禹貢冀州厥土惟白壤厥田惟中¶
　中兖州厥土黑墳厥田惟中下青州厥土白墳厥田¶
<pb:KR3k0050_WYG_089-12b>¶
　惟上下徐州厥土赤埴墳厥田惟上中揚州厥土惟¶
　塗泥厥田惟下下荆州厥土惟塗泥厥田惟下中豫¶
　中州厥土惟壤下土墳壚厥田惟中上梁州厥土青¶
　黎厥田惟下上雍州厥土黃壤厥田惟上上由是觀¶
　之九州之内田各有等土各有差山川阻隔風氣不¶
　同凡物之種各有所宜故宜於冀兖者不可以青徐¶
　論宜於荆揚者不可以雍豫擬此聖人所謂分地之¶
　利者也農書云榖之為品不一風土各有所宜周禮¶
<pb:KR3k0050_WYG_089-13a>¶
　職方氏云揚州其榖宜稻豫州其榖宜五種(黍稷菽/麥稲)¶
　雖徐梁闕所紀載而九州風土之宜其大概可見矣¶
　書序稱九州之志謂之九丘言九州所有土地所生¶
　風氣所宜皆聚此書孔子述職方以除九丘蓋謂此¶
　也此言九州之域種萟之法也今國家區宇之大人¶
　民之衆際所覆載皆為所有非九州所能限也嘗以¶
　大體考之天下地土南北高下相半且以江淮南北¶
　論之江淮以北高田平曠所種宜黍粟等稼江淮以¶
<pb:KR3k0050_WYG_089-13b>¶
　南下土塗泥所種宜稲秫又南北漸逺寒暖殊别故¶
　所種早晩不同惟東西寒暖稍平所種雜錯然亦有¶
　南北高下之殊其大約論如此然又以十二月十二¶
　分野土壤名物論之不無少異所宜謂十二分野上¶
　應二十八宿各有度數(州郡度數躔次云角亢氐鄭/兖州東郡入角一度東平任)¶
　(城山隂入角六度濟北陳留入亢五度濟隂入氐一/度東平入氐七度泰山入角十三度房心宋豫州潁)¶
　(州入房一度汝南入房二度沛郡入房四度梁國入/房五度淮陽入心一度魯國入心三度楚國入房四)¶
　(度尾箕燕幽州涼州入箕巾十度上谷入尾一度漁/陽入尾三度右北平入尾七度西河上郡北地遼西)¶
<pb:KR3k0050_WYG_089-14a>¶
　(東入尾十度涿郡入尾十六度渤海入箕一度樂浪/入箕三度𤣥莵入箕六度廣陽入箕九度斗牽牛須)¶
　(女吳越揚州九江入斗一度廬江入斗六度豫章入/斗十度丹陽入斗十六度㑹稽入牛一度臨淮入牛)¶
　(四度廣陵入牛八度泗水入女一度六安入女六度/虛危齊青州齊國入虛六度北海入虛九度濟南入)¶
　(危一度樂安入危四度東萊入危九度平原入危十/一度菑川入危十四度營室東壁衛并州安定入營)¶
　(室一度天水入營室八度隴西入營室四度酒泉入/營室十一度張掖入營室十二度武都入東壁一度)¶
　(金城入東壁四度武威入東壁六度燉煌入東壁八/度奎婁胃魯徐州東海入奎一度瑯琊入奎六度高)¶
　(宻入婁一度城陽入婁九度膠東入胃一度畢昴趙/冀州魏郡入昴一度鉅鹿入昴三度恒山入昴五度)¶
　(廣平入昴七度中山入昴八度清河入昴九度信都/入畢三度趙郡入畢八度安平入畢四度河間入畢)¶
<pb:KR3k0050_WYG_089-14b>¶
　(十度真定入畢十度觜參魏益州廣漢入觜一度越/雋入觜三度蜀郡入參一度犍為入參三度牂牁入)¶
　(參五度巴蜀入參八度漢中入參九度益州入參七/度東井輿鬼秦雍州雲中入東井一度定襄入東井)¶
　(八度鴈門入東井十六度代郡入東井二十八度大/原入東井二十九度上黨入輿鬼二度柳七星張周)¶
　(三輔𢎞農入柳一度河南入星三度河東入張一度/河内入張九度翌軫楚荆州南陽入翼六度南郡入)¶
　(翼十度江夏入翌十二度零陵入軫十一度桂/陽入軫六度武陵入軫十度長沙入軫十六度)其土¶
　産名物各有證驗此天地覆載一定古今不可易者¶
　蓋其土地之廣不外乎是但所属邊裔不無遼絶若¶
　能自内而及外由近而及逺則土産之物皆可推而¶
<pb:KR3k0050_WYG_089-15a>¶
　知之矣大抵風土之説總而言之則方域之多大有¶
　不同詳而言之雖一州之域亦有五土之分似無多¶
　異周禮大司徒以土㑹之法辨五地之物生一曰山¶
　林二曰川澤三曰丘陵四曰墳衍五曰原隰以土宜¶
　之法辨十有二土之名物(十二分野之土各有所宜/辨其名謂白壤黒墳之類)¶
　(辨其物謂/所生之物)以相民宅而知其利害以阜人民以蕃鳥¶
　獸以育草木以任土事辨十有二壤之物而知其種¶
　以教稼穡樹藝(遂以教民/春耕秋穡)然稼穡樹藝又有周禮草¶
<pb:KR3k0050_WYG_089-15b>¶
　人掌土化之法以物土相其宜以為之種凡糞種騂¶
　剛用牛赤緹用羊墳壤用糜渴澤用鹿鹹㵼用貆勃¶
　壤用狐埴壚用豕强㯺(呼覽切/堅也)用蕡(扶云/切)輕爂(字照/切脆)¶
　(也/)用犬(凡所以糞種者/皆謂煑取汁也)此謂占地形色為之種者一¶
　取牛羊等汁以溲種而化之使美則得其宜矣若今¶
　之善農者審方域田壤之異以分其類㕘土化土㑹¶
　之法以辨其種如此可不失種土之宜而能盡稼穡¶
　之利¶
<pb:KR3k0050_WYG_089-16a>¶
　　各畿省府縣土産¶
　北直𨽻¶
　順天府黍稷稻鹽(豊/潤)鐵(遵/化)藁本(宻/雲)頻婆金桃玉桃(上/林)¶
　(苑/)¶
　保定府栗(易/)蓯蓉(唐/)蟾酥(祁/)¶
　河間府鹽(塩/山)香梨(交/河)蓮魚(河間/任丘)蔓荆子(南/皮)鰕蟹蒲葦¶
　(青興/濟出)¶
　真定府¶
<pb:KR3k0050_WYG_089-16b>¶
　順徳府白瓷解玉沙(邢/臺)𤣥精石(本/府)¶
　廣平府𤣥石(邯/鄲)¶
　大名府枝頭乾(南/樂)紫草土硝鹻(本/府)南粉(開/州)紫班石(光/膩)¶
　(如玉善/化山出)¶
　永平府金(遷/安)丹錫(灤遷/安)鐵塩白芷(樂/亭)紙(灤遷/安)¶
　隆慶州梁葡萄榛地椒¶
　保安州銀礪石牡丹芍藥石炭¶
　萬全都司銀銅水晶磁石馬腦黃鼠¶
<pb:KR3k0050_WYG_089-17a>¶
　南京¶
　應天府鰣魚(楊子/江)茅山石(石次/玉)雨花臺石(聚寳/山)¶
　鳯陽府墨雲母石磬石鶴苜蓿(泗/)白魚(淮/)¶
　蘇州府錦紵絲紗羅綾香秔(本/府)草蓆(虎/丘)彩箋柑橘楊¶
　梅(洞/庭)太湖石(洞庭/西山)¶
　玉櫑燈白墡(陽/山)苧布石首魚河魨(崑/山)黃草布藥班布¶
　(崑山/嘉定)韓墩梨櫻桃梨四腮魚針口魚鱠殘魚菰蓴(吳/江)¶
　松江府塩絨氊藥班布三梭布鱸石首鱠殘諸魚¶
<pb:KR3k0050_WYG_089-17b>¶
　鎮江府香草(丹/陽)薺苨鱘魚(丹/徒)¶
　揚州府瓊花(蕃釐/觀)芍藥莞蓆無花果銅鏡鶴鰾膠¶
　常州府秈白米(武/進)子鱭魚(江/隂)墨茶(宜/興)石蠶¶
　淮安府塩塩精石海螵蛸(山陽/塩城)紫菜(海/州)¶
　廬州府茶(六/安)紙(英/山)石觓(合/肥)礬(廬/江)¶
　安慶府常春籐百合白术¶
　太平府蓴菜(各/縣)鰣魚(大/江)¶
　寧國府銀(寧/國)銅鐵(南/陵)木𤓰雪梨栗(宣/城)白术(涇/)黃連(太/平)¶
<pb:KR3k0050_WYG_089-18a>¶
　筆桐油玉面貍香貍¶
　池州府茶(青/陽)薑(銅/陵)紙(貴/池)銅鉛鉄錫(銅/陵)¶
　徽州府銀鉛(績/溪)硯(歙/)黃連紙(有麥光白滑/水翼凝霜)墨茶(俱歙/有勝)¶
　(金嫩葉仙芝來泉/先春運合華英)柿心黒木(黟/)漆(祁/)榧子玉面貍(休/寧)¶
　廣徳州茶絲漆桐油玉面貍¶
　和州淮白魚苧布班竹𤣥㕘天鵝鰣魚¶
　滁州巴㦸白蘚皮女萎草決明虎杖貝母(各/縣)長石黃¶
　精鯽魚(州/)¶
<pb:KR3k0050_WYG_089-18b>¶
　徐州鐵文石(陽/山)石炭(白土/鎮)大㦸沙參何首烏威靈仙¶
　芫花瓷器龍骨錫甘石銅蟾酥天花地¶
　山西¶
　太原府鐵煤炭礬鹽瓷器龍骨錫甘石銅蟾酥天花地¶
　菜自然銅石燕子麝豹長松子甘草人參¶
　平陽府鐵錫銅瓷礬鹽硝椒石炭膽礬芫花蒲萄龍骨¶
　大同府石碌碾玉沙碼碯雕羽花斑石熊皮豹尾松¶
　實蘆甘石白芥子地蕈黃鼠香皮黒礬瓷器鐵石膏¶
<pb:KR3k0050_WYG_089-19a>¶
　青鑌鐵不灰木(廣/昌)鹽¶
　汾州鐵石膏甘草柴胡¶
　遼州人參猪苓藜蘆麝香煤炭欵冬花無名異苦參¶
　荆茅香蓁芁¶
　沁州黄蓍甘草柴胡連翹石菖蒲¶
　潞州長理石銅鐵人參赤石脂不灰木¶
　澤州鐵錫石炭人㕘白石英紫石英禹餘梁蘆甘石¶
　茅香¶
<pb:KR3k0050_WYG_089-19b>¶
　山東¶
　濟南府雲母石陽起石礓石鵞管石澤㵼三稜蒼术¶
　防風桔梗半夏鹽銅鐵絲¶
　兖州府兎絲子蛇桑(單/)全蝎包金土(平/隂)阿膠(陽/糓)鐵錫¶
　黒瓷器(澤/)楷木(曲阜孔林/出可為簡)蒙頂茶(蒙山/石州)仙靈脾紫石¶
　英鍾乳(浙/州)雲母石茯苓(滋/陽)¶
　東昌府絲綿棗枸杞¶
　青州府黃丹白礬(益/都)朴硝(高/苑)鹽(樂/安)牛黃(諸城/安丘)紫石英¶
<pb:KR3k0050_WYG_089-20a>¶
　(沂/水)沙魚皮(本/府)天南星半夏(本/府)¶
　登州府金(棲霞萊/昭陽逺)鐵滑石(蓬/萊)硯石(蓬萊海中有羅/文金星雪浪)鹽¶
　牛黃牡礪茶(萊/陽)石膏(蓬/萊)蜂蜜(福/山)天南星蠟(萊/陽)¶
　萊州府海藻文蛤(膠/)牛黃温石五色石(掖/)烏頭(平/度)海¶
　錯金錫(膠/)鐵鹽(即/墨)¶
　遼東都司鹽鐵榛松子(三/萬)茶(海/州)海絲菜(復/州)人參荆芥¶
　白附子五味子(都/司)暖木樺木銀木(海/州)箭(木榦雕翎各/衞有三萬而)¶
　(尤/佳)滑石(海/州)水獺皮(東寧/海州)貂䑕皮青䑕皮(東/寧)八稍魚(金/州)¶
<pb:KR3k0050_WYG_089-20b>¶
　黃鼠(海/州)蠣房肋魚(金/州)¶
　河南¶
　開封府紅花(鄢陵/扶溝)麻黃(中/牟)瓷器鐵(鈞/)逺志(祥/符)¶
　彰徳府艾(湯隂扁/鵲墓旁)磁石孩兒魚(磁/州)錫(武/安)鐵自然銅(渉/)¶
　知母胡粉(府/)¶
　衞輝府青鐵珉石(汲縣/倉山)括萎根(胙/城)僊茅(新/鄉)官粉知母¶
　竹(輝/)錫碾石青瓷(淇/)¶
　懷慶府竹地黃山藥牛膝皂角礬紅(俱河/内)瓷(河内/脩武)天¶
<pb:KR3k0050_WYG_089-21a>¶
　門冬(河内/濟源)萆薢石緑(濟/源)硝(孟縣/出)¶
　河南府銀(嵩盧/氏)鐵(鞏宜登封/新嵩安)錫(永寧嵩/靈寳)膽礬(新/安)石炭¶
　(洛州/縣)瓷(陕登封/宜陽)竹(洛陽宜陽/永寧閿鄉)羌柳(澠/池)牡丹(洛陽天/下苐一)臘¶
　梅(洛/陽)麝香鹿(盧/氏)栢子仁澄泥硯(陜/)鍾乳(登/封)¶
　南陽府銅(平/鎮)鐵(南陽/内鄉)錫(裕/汝)紫石英鄧滑石(裕/)石青(南/陽)¶
　石炭(魯/山)瓷(内/鄉)飛生急靈皮(内/鄉)白花蛇(南/鄉)緑毛龜(唐/)香¶
　橙(鄧/)甘菊花(内鄉菊潭傍生莖/短花大異於他菊)¶
　汝寧府梔子蜈蚣生薑(汝/陽)蓍草(上蔡東/八卦臺)石觓(光/州)碁子¶
<pb:KR3k0050_WYG_089-21b>¶
　石(息縣/光州)茶(信陽/羅山)紅花(西平遂/平息)木賊(固/始)¶
　陕西¶
　西安府金銀銅鐵(終/南)玉英(藍/田)石青(洛南/有桐)竹(咸寧藍田/鄠盩厔渭)¶
　(南/)旱藕(終南服/之延年)甘遂(咸陽/乾州)雙皂荚(太/山)澤㵼(盩/厔)麝香枳¶
　殻(啇/)天南星(鎮/安)鬼草(牛首山赤莖葉如葵/秀如禾服之人不憂)千枝栢(南/縣)¶
　(南山一/本千枝)漆(華州/南山)細辛萬年松(華/隂)蠒耳羊(同州沙苑出/耳小味美)¶
　紫草(郃/陽)大紅(登/城)茯苓(華/)白藜蒺(同/)¶
　鳯翔府芎藭無心草秦芁獨活骨碎補羌活商陸(各/)¶
<pb:KR3k0050_WYG_089-22a>¶
　木(隴/)鐵(郿/)駝羊(郿有峯/類駝)鸚鵡(隴徽宗放還紅白/二鸚鵡猶問上皇)狨烏¶
　蛇(隴/)石魚(汧陽破石得之若鰍鯽/鱗羽皆具可辟衣蠧)¶
　漢中府鐵(城/固)金(西鄉/金州)茶(西鄉城/固石泉)漆蜜蠟降香乳香(西/鄉)¶
　(沔棗城畧/陽金州)麝香紫河車(鳯/)筍鈴羊角(沔/)鹿茸(南鄭城/固金州)¶
　石青石碌熊膽石觓天麻海金沙仙靈脾白膠香自¶
　然銅青箱子枳實(金/)石菖蒲(洋沔/金)金絲柳(鳯/)水銀硃¶
　砂(洵/陽)¶
　平凉府黒瓷器(平凉/華亭)甘草(鎮原/静寧)秦芃蓯蓉(平/凉)天南星¶
<pb:KR3k0050_WYG_089-22b>¶
　(崇信/華亭)欵冬花苦參(静寧/莊浪)¶
　鞏昌府鐵(寧/逺)麝(隴/西)鹽(西/河)當歸(秦/)防風(㑹/寧)雄黃(階/)芎藭¶
　(秦/)羚羊角(階/)¶
　臨洮府甘松菴閭子(狄/道)氂牛(尾可為/旌旄)犏牛(力如/水牛)水梨¶
　(數品味/皆甘美)果單(以赤柰/為之)毼(俱/蘭)駱駝(本府/河西)麝香(本/府)&KR1504;砂(蘭/)¶
　黃羊青稞冬果樺皮(各/縣)¶
　慶陽府麝酥蠟(俱安/化)㷔硝(谷/)鹽(有池/本府)金絲草(府出性/凉味苦)¶
　(去瘴儲藥毒/可解本草無)欵冬花(合水南/山者良)甘草(環/)菴閭草寧黄管¶
<pb:KR3k0050_WYG_089-23a>¶
　草櫻桃楸子¶
　延安府牡丹(府出延安紅丹州紅丹延以西/多與荆棘無異土人割以作薪)麝香(鄜/)¶
　甘草(府/谷)石油(延川延長石中流/出可以燃燈療瘡)瑪瑙(府谷/神木)蓯蓉(保/安)大¶
　㦸(宜/君)土硫黃(宜/君)甘遂(綏/徳)全蝎(葭/)黃鼠(延川青/澗神木)¶
　寧夏衞鐵(麥垜/山)鉛礬(賀/蘭)鹽(有/池)胡麻青稞蓯蓉枸杞青¶
　木香楸子暖木羱羊絨&KR0146;紅花¶
　寧夏中衞黃羊羱羊土豹野馬皂雕蓯蓉紅花¶
　洮州衞寒水石甘草麝香洮石硯犏牛氂牛馬鷄豹¶
<pb:KR3k0050_WYG_089-23b>¶
　兎鶻鴉鶻堐羊¶
　岷州衞錦鷄犏牛豹麂楸子甘草馬鷄¶
　河州衞土麝香檀香青稞青棡樺木胡麻¶
　靖邊衞駝褐野馬革豹鹿雉兎¶
　文縣守禦千戸所麝熊麂狨杉木天門冬麥門冬¶
　陕西行都司毛毼(各/衞)椒子(汁為/果單)圓眼(似蘿白圓青/色味甘苦)白¶
　柰(一名/白檎)茄蓮(葉似藍根似/蘿蔔味甘脆)沙葱(似/葱)沙&KR0037;甜𤓰(甘/州)胡麻¶
　(甘肅/古浪)石油(肅州南山燃之/極明不可食)肉蓯蓉鎖陽甘草雌黃硫¶
<pb:KR3k0050_WYG_089-24a>¶
　黃(俱/肅)枸杞青監白監(俱鎮/蕃)馬鷄(嘴脚紅羽/毛青緑)山鷄(頂黒/花身)¶
　(班/色)野馬(皮可/為裘)野牛(大者重/千斤)氂牛(尾可作纓/出西蕃)犏牛(力能/載重)¶
　洮羊(尾如/鹿)羱羊(大者重百斤角/盤環以上西寧)土豹(鎮/蕃)麝香絳礬黃¶
　礬(沙/)¶
　浙江¶
　杭州府鹽(海/寧)漆(昌/化)絲綿(各/縣)黃精(餘抗/於潜)冬筍(餘/杭)楊梅(錢/塘)¶
　(富/陽)藕(西/湖)薑(臨/平)¶
　嘉興府綾(各/)鹽石青魚蝤蛑白蜆(海/鹽)水母(海鹽/平湖)蟹(嘉/興)¶
<pb:KR3k0050_WYG_089-24b>¶
　(分/湖)黃雀(崇/徳)罌粟(各/)¶
　湖州府銅(武康安/吉長興)錫(安/吉)綾絲綿(各視他/郡獨佳)茶(長興/顧渚)菱(歸/安)¶
　(菱/湖)鉗鍋礦灰(長/興)鍾乳石(烏程卞/山下)紫英石(烏程/礱山)¶
　嚴州府銅(建/徳)漆(淳安遂/安夀昌)桐油(淳安/壽昌)紙(建徳/淳安)茶(各淳安/鳩坑佳)¶
　白石英(遂/安)¶
　金華府銅(金/華)葛紵布漆黃連(各/縣)玉面貍竹鷄(蘭/溪)榧子¶
　膏&KR0037;酒(東/陽)紙(永/康)¶
　衢州府獅橘(西/安)茶(龍游/方山)硯(常山/開化)藤紙(開/化)¶
<pb:KR3k0050_WYG_089-25a>¶
　處州府銀鐵鉛(各/州)青瓷(䴡水/龍泉)黃連(各/縣)¶
　紹興府剡箋(嵊/)竹紙蜜橘葛粉茶(㑹稽日/鑄嶺佳)¶
　寜波府¶
　台州府茶(各/)鹽(黄/巖)鐵(臨海黄巖/仙居寜海)甲香(黄/巖)乳柑(黄/巖)金松¶
　(府境條如弱柳子如碧珠/三年子一熟香者相續)飛生鳥(府/境)花乳石(仙/居)¶
　温州府金雀(鴈/蕩)柑(温/)銀(泰/順)鐵(永/嘉)銅　沙魚皮(平/陽)蠲糨¶
　紙(永/嘉)¶
　江西¶
<pb:KR3k0050_WYG_089-25b>¶
　南昌府金(豊城/沙)銅(西/山)鐵(豊城/進賢)茶(紫清/香城)羅漢菜(西山葉/如豆苖)¶
　東湖魚曲江魚葛布乳柑(各/縣)苦參(南/昌)¶
　饒州府銅(徳/興)瓷(浮梁白者如玉/青花描金極精)茶(各/縣)¶
　廣信府銀(弋陽/玉山)銅(弋陽/鉛山)鉛(鉛/山)鐵(玉山貴/溪弋陽)瓷器(弋/陽)葛粉¶
　南康府石斛葛布蛤粉茶石耳(星/子)¶
　九江府銅葛茶𤣥參雲母石石斛(俱徳/化)石耳(盧山/石)梅¶
　栗芋鱅魚¶
　建昌府銀(南/城)&KR0008;菜麻姑酒葛金絲布(唐時/貢)銀硃米(宋/時)¶
<pb:KR3k0050_WYG_089-26a>¶
　(獻/)¶
　撫州府金(臨/川)銀(金/谿)銅(臨/川)鐵(臨/川)葛竹箭朱橘(各/縣)¶
　臨江府銅(新/喻)紵布葛布柑銀杏(各/縣)¶
　吉安府葛布紵布茶(各/縣)柑橘(萬/安)玉板筍(白鷺/洲)水晶葱¶
　(周必大云金柑玉/板筍銀杏水晶葱)紫苑浮笋(㤗/和)坐拏草(永豊秋/田出)龍鬚¶
　草(龍泉巾/子石)紫草(龍泉許/婆峯)抱石魚(龍泉/小江)¶
　瑞州府銀石青石碌黃丹(上/高)¶
　袁州府鐵(分/宜)黃精(宜/春)地黃(宜黃/分宜)葛布紵布(各/縣)¶
<pb:KR3k0050_WYG_089-26b>¶
　贑州府金(雩/都)銀(贑㑹昌/瑞金)鉛(寜/都)鐵錫(安/逺)實竹斑竹葛布¶
　紵布石蜜(各/)¶
　南安府箭竹仙茅(大/庾)茶磨(上猶石/門山石)錫(大/庾)¶
　湖廣¶
　武昌府銀(興/國)鐵(大/治)大紙(各/)蘄竹(大/治)秀柑(各/)茶(崇陽嘉/魚溝圻)¶
　魚(各/)銅(大/治)水晶(興/國)鱘鰉魚(大/江)麂獺(府/境)¶
　漢陽府天鵝竹橙橘榧子銀杏綿布水獺¶
　襄陽府沙金(南漳宜/城穀城)蔗柑紫薑(襄/陽)石青石碌(南/漳)山鷄¶
<pb:KR3k0050_WYG_089-27a>¶
　萬年松騫林葉靈夀杖黃精茅香(太和/山)麝香(均/)鯿(漢/江)¶
　(土人以槎㫁水鯿/多依槎曰槎頭鯿)榔梅(太和真武折梅挣/榔結果立誓今存)¶
　鄖陽府蒼礬雷丸石膏竹䶉(房/)¶
　徳安府漆白蠟野鷄(各/)葛覆盆子(隨/)根子菜(安/陸)¶
　黃州府白艾(麻城/龜峯)連翹松蘿鱘魚(府/)鐵(廣濟蘄/水黃梅)白花¶
　蛇(蘄/)緑毛龜(蘄能辟/飛塵)茶(蘄/)蘄竹(蘄色璺者為簟節踈/者為笛帶鬚者為杖)¶
　荆州府柑橙梔子貝母覆盆石龍芮(府/縣)青緑石(松滋/鳯凰)¶
　(山/)箭竹&KR0008;硝杜若鬼舅(夷/陵)茶蠟(夷陵/歸)鐵(巴/東)¶
<pb:KR3k0050_WYG_089-27b>¶
　岳州府石青石碌(慈/利)鐵(巴陵/石門)竹簟光粉柑橘漆(澧諸/縣)¶
　鼈田(巴/陵)¶
　長沙府鐵(瀏陽攸安化茶/陵寜鄉醴陵)硃砂水銀(安化/出)海金沙(長/沙)¶
　(善化攸/湘潭)鉛(醴/陵)葛布斑竹玉面貍(茶/陵)¶
　寳慶府銀(府/境)丹砂(武/岡)黑鷴(新/化)鷓鴣鮓(府/境)麝香(熊胆/山)¶
　衡州府銀(桂/陽)鐵(桂陽衡陽/來陽常寜)錫(來陽/常寜)石碌(衡陽/常寜)山礬(各/)¶
　蠟(桂陽/酃)萬年松仙人絛長𩬊草龍鬚草(衡/陽)紙(來/陽)¶
　常徳府金(武陵桃源/龍陽縣)石碌(桃/源)包茅佛頭柑霜柑(沅/江)¶
<pb:KR3k0050_WYG_089-28a>¶
　辰州府麩金(沅陵辰溪/溆浦黔陽)水銀(沅陵/盧溪)銅(辰/溪)鐵(盧溪辰/溪溆)丹¶
　砂(沅陵麻陽老/鵶井者上)石青(沅陵辰/溪麻陽)石碌(沅陵盧溪/辰溪麻陽)¶
　永州府魚(湖湘皆有/此州獨多)¶
　承天府綿花漆麂野猫花猫(皮嵗/輸貢)魚¶
　靖州葛布金(州/縣)九肋鱉(沅/)烏頭五棓子(州/境)¶
　郴州銀(本州桂/陽宜章)鐵(本州宜章/永興桂陽)銅錫(本州/宜章)¶
　施州衛茶椒降真香花獐馬鹿紅麂白鷴羚羊金線¶
　鷄白藥(本草載施州出白藥小赤藥露筋草野&KR1472;草/小兒羣紅茂草大木皮都管草獨用籐𤓰籐)¶
<pb:KR3k0050_WYG_089-28b>¶
　(金稜籐崔/椶野猪尾)¶
　永順宣慰司水銀丹砂黄蠟降真香麝香石英蘭馬¶
　野牛猿錦鷄白鷴¶
　保靖宣慰司丹砂水銀(五/寨)黃蠟降香豹熊猿猴豺獺¶
　竹鷄白鷴¶
　四川¶
　成都府鹽(府境/有井)嘉魚(成都諸縣/俗名拙魚)椒(茂州佳殻一/開一合尤妙)酴醿¶
　花(成/都)桐花鳯(成都小鳥紅碧翠相間色/生桐花中飲花汁花落死)川芎烏頭(綿/)¶
<pb:KR3k0050_WYG_089-29a>¶
　附子(彰/明)郫桐酒(郫始自山/濤竹筒)¶
　保寜府麩金(劒廣元/江油巴)羚羊角附子天雄(江/油)鹽(南部/有井)茶¶
　橙蜜(巴/)麝香(廣/元)巴㦸(劒/)¶
　順慶府絲(南充渠/廣安蓬)天門冬黃栢(南/)紫梨(廣/安)買子木(渠/)¶
　鹽(各有/井)¶
　叙州府仙茅(城内治西/北仙侣山)荔枝(府王廖/二家緑)苦笋(宜賔/長寜)鹽(富/順)¶
　(長寜/有井)秦吉了(長/寜)笻竹(府/境)蘭(石/門)¶
　重慶府麩金(涪合忠/大足)丹砂(彭/水)荔枝(涪蜀中品瀘叙/上涪次合又次)靈¶
<pb:KR3k0050_WYG_089-29b>¶
　夀木(涪/)花竹簟(江/津)松屏(涪石山間出/自然成文)黃心樹(忠/)蘇薫¶
　席(忠墊江/色深碧)引藤(忠大如/指可吸)苦藥子(忠性寒/解諸毒)鹽(大足榮昌/銅梁忠彭)¶
　(水澧都/武隆)鐵桃竹牡丹(合/)茶(南川黔江彭/水武隆鄷都)大龜(涪甲可/卜縁可)¶
　(義世號/靈義)¶
　䕫州府麩金(萬建/始)木藥子(萬建/始)柑橘(奉節/開)鹽(大寜/雲陽)茶¶
　(開建/始)麝香楓香(逹/)椒(奉節大寧巫/山建始雲陽)黃連(建/始)山鷄(奉/節)太¶
　乙𤣥精石(雲/陽)厚朴(雲/陽)¶
　馬湖府餘甘(如川練初/苦後甘)楠木(年深向陽有花/紋俗名闘栢楠)杉木(獨/本)¶
<pb:KR3k0050_WYG_089-30a>¶
　(葱/)¶
　潼川州桃竹(江心/蟠石)蔗霜(遂/寜)銅(中江/銅山)鐵(鹽亭/射洪)鹽(州/縣)柑橘¶
　天門冬(遂寜/安樂)㑹青空青(潼/川)¶
　眉州麩金(州/)硝(眉東館鄉/鷂兒井)鹽(彭山/九井)寒水石(蟇頥/出)史君¶
　子巴豆(州/縣)海棠斑竹鸕鷀水獺(州/)¶
　嘉定州麩金麝香(本/州)茶(峩/眉)卭竹(堪為/杖)鐵(卭/)鹽(犍/為)荔枝¶
　(州犍為峩/眉夹江)黑頭魚(州郭璞/臺前)海棠(惟嘉州/有香)¶
　卭州卭竹(可作/杖)鐵(卭/)山礬花(卭/)木蓮花(卭白/鶴山)蒲江硯¶
<pb:KR3k0050_WYG_089-30b>¶
　(蒲江發/墨同歙)¶
　瀘州麩金石青石碌茶荔枝(瀘/)楠木鯉魚¶
　雅州麩金石菖蒲(州/)蒙頂茶(沃陽晝化受陽/氣全故芳香)魶魚(榮/經)¶
　丙穴魚(城/南)紫竹(蒙/山)婆羅花(榮經崖/屋山)¶
　東川府銅鐵氊蜜漆木𤓰松子麻布麂¶
　烏蒙府茶鸚鵡笻竹荔枝氊薑榿木¶
　烏撒府鐵銅漆松子木𤓰刺竹猿鹿¶
　芒部府石𤓰(樹生堅如/石治心痛)麝香馬茶氊山鷄¶
<pb:KR3k0050_WYG_089-31a>¶
　播州宣慰司斑竹(播/)文龜班布丹砂(廢秦/州)犀角(廢綏/陽)¶
　雄黃(廢夜/郎)蜜茶靛楠木杉木猱熊¶
　永寜宣撫司茶梅柑葛思木苦竹馬猿¶
　龍州宣撫司麩金水銀錫鐵酥羚羊角厚朴葛粉附¶
　子天雄烏頭蕎麥¶
　天全招討司氊氁麝麂蠟烏茶嘉魚錦鷄¶
　黎州安撫司牛黃麝香升麻笻竹杖花椒天南星¶
　平茶長官司黃蠟圡降香花班布班竹楠本樟木¶
<pb:KR3k0050_WYG_089-31b>¶
　松潘指揮使司甘松當歸羌活麝香朴硝蠟毛毯¶
　疊溪千戸所氂牛毛毯麝白蜜馬犏牛馬鷄¶
　四川行都司鐵鹽(鹽/井)白銅(寜/畨)石青石碌銀(㑹/川)¶
　福建¶
　福州府鐵(閩福/淸)蕉布(各/)荔枝(江家緑十八娘紅/狀元紅將軍紅)龍眼¶
　羊桃(五瓣色/青黄)橄欖(各附/郭佳)蔗(城西有/甘蔗州)素馨茉莉鹽海蛤¶
　鹿角菜紫菜(瀕海/各縣)夀山石(懐安稷/下里)金銀沙(東山文殊/般若院)¶
　香櫞(各/縣)¶
<pb:KR3k0050_WYG_089-32a>¶
　泉州府鐵(安溪永/春徳化)鹽(晉江恵/安同安)松子蕉葛蠣房(洛陽/江)荔¶
　枝龍眼(安/溪)枇杷茸蔗(永/春)橄㰖香圓黄彈天門冬麥門¶
　冬(各/縣)¶
　建寜府銀(浦城松/溪政和)鐵(建安甌寜/政和松溪)茶(龍鳯武夷/二山出佳)書籍(建/陽)¶
　(書/房)¶
　延平府鐵(南平/尤溪)銅(尤溪/沙縣)銀(南平將樂/沙尤溪)茴香茶(南/平)金橘¶
　(南平/沙)白苧布(諸將樂/尤佳)滷水石(南平可為硯/細潤不發墨)花紋石(南/平)¶
　(青色紋素有山/水禽魚可屏硯)¶
<pb:KR3k0050_WYG_089-32b>¶
　汀州府銅錫(長/汀)鐵(長汀上/杭寜化)銀(長汀/寜化)金(上/杭)蠟(各/)降真香¶
　(連/城)¶
　興化府葛布苧布(各/)子魚紫菜荔枝蠣房¶
　邵武府鐵(邵武/光澤)銅(邵/武)銀(光澤泰/寜建寜)茶(泰/寜)¶
　漳州府銀(龍/岩)鐵鹽(龍/溪)蕉黃長枝竹(絲之可/以為器)銀魚(各/)馬¶
　甲桂通印子魚(漳/浦)魦魚皮(瀕/海)¶
　福寜州銀(州及/二縣)鹿角¶
　廣東¶
<pb:KR3k0050_WYG_089-33a>¶
　廣州府銀(連番禺清逺東/莞陽山連山)　　丹砂(連/)錫(新/㑹)珠香玳¶
　𤦛鐵(連番禺清逺/陽山連山)鍾乳苧蕉桂檀鹽攀枝花(一名/木綿)人¶
　面子(核如/人面)石𩬊糖霜肉豆䓻丁香石斛蒟醬(苖為扶/留藤合)¶
　(㯽榔/食之)餘甘(味類/橄㰖)鐵力木(一名石/鹽木)君遷樹(俗呼牛/奶子)荔枝¶
　(有脱玉皺玉麝香/匣水精圓狀元紅)龍眼(一名/木彈)波羅宻(番/禺)藤簟鼊皮鱉¶
　甲蚺蛇膽宜母子(狀如柑/橘味酸)魚(有赤&KR3311;鱘龍鳯尾短頸/馬交尤大者暨魚又有)¶
　(紅螺白蜆龜/脚馬甲蠔鱟)潮鷄(似鷄而小頸短/潮至則鳴也)灰鶴(新/㑹)素馨茉莉¶
　香櫞烏㰖緑㰖¶
<pb:KR3k0050_WYG_089-33b>¶
　韶州府銀(西汀翁源/樂昌英徳)銅(曲江/英徳)鉛(翁源樂/昌仁化)鐵蕉布竹布¶
　(仁/化)紵霜布(翁/源)鍾乳(乳/源)英石(英徳評云峯巒聳秀岩竇/分明無斧鑿㾗有金玉聲)¶
　樂石(昌/化)鶴膝竹鷓鴣(府/境)¶
　南雄府鍾乳石斛蒸沙布蕉布嫩石(可琢/釜)單竹(練為/麻可)¶
　(作/布)石墨(始興小溪中/又名畵眉石)¶
　惠州府御園柑(羅/浮)龍䓗竹(羅浮山有巨竹/十圉節長二丈)桂酒(博/羅)藤¶
　菜(豊湖可/□蓴&KR0245;)盧橘楊梅(羅/浮)碧鷄(五/距)鸚鵡五色鵲(羅浮有/貴人至)¶
　(則先/翔集)九孔螺(石英/明)鯨(頭骨如數百斛/一孔大於甕)巨龜(背生樹木/人以為洲)¶
<pb:KR3k0050_WYG_089-34a>¶
　&KR0008;魚(大盈丈腹有洞貯水/養子朝出口暮入臍)鋸魚(亦名/狼籍)鱞魚(大如/指)䈂魚¶
　(如䈂之/長尺)黄雀魚(常以八月化黄雀/十月後入海為魚)鼃魚土魚(大如小/兒臂有)¶
　(腹無口目有三十足/如笄簮以上出海豊)馬頬(歸善江/瑶柱)¶
　潮州府銀錫(海陽/程鄉)鐵(程/鄉)甲香蚺蛇膽(各/縣)荔枝鹽(海陽/潮陽)¶
　五子樹(實如梨有五核/可治金瘡霍亂)蕉布(潮/陽)鱟(眼在背/雌負雄)蠔(殻如石/又蠣房)¶
　蒲魚(或曰/&KR2424;魚)蛤章舉(八脚身有肉/亦曰章魚)馬甲柱(即江/瑶桂)鮫魚皮¶
　(海/陽)¶
　肇慶府銀(四㑹/髙要)錫(徳慶/瀧水)鐵(髙要/陽江)端硯(髙要羚羊峡對/山岩石深紫瑩)¶
<pb:KR3k0050_WYG_089-34b>¶
　(潤扣之有聲/鴝鵒眼為上)果下馬(瀧水不/踰三尺)黒猿鼷鼠翡翠孔雀雲¶
　白鳥(能禁/蛇)濳牛(江中形似魚/能與牛闘)越王鳥(一名鸏雕似鳶/啄勾可受二升)¶
　鵕䴊(似山/大)優曇鉢(似枇杷無/花而實)木葵(可/扇)多木香(俗名/蜜香)㫁¶
　續藤(又名東風/菜新興)娑裳果(瀧水如/李無核)磁石(陽/江)石斛(瀧/水)鵞毛¶
　䱓(陽江鹽蔵人/魚兒如毛白)鮫魚皮(封/川)苧布蕉布縮砂乾漆楓香¶
　髙州府銀(化州石城/電白信宜)孔雀(髙梁/石城)鸚鵡(吳川/石城)白香(化/)蚺¶
　蛇膽(治大風茂名/電白信宜)髙良薑(化/)樹石屏(髙梁混然天成/異祁陽欲磨琢)¶
　亷州府銀(欽/州)翡翠羽玳瑁人皮(瀕海/縣)珍珠(合浦蜑/人取之)甲¶
<pb:KR3k0050_WYG_089-35a>¶
　香鹽髙良薑(州/縣)孔雀(欽/)¶
　雷州府縣雀班竹髙良薑(府/境)百部(海康名婆婦/草可殺蝇蚋)米豆¶
　(海中思/靈島)荔枝(徐/聞)大蜈蚣皮(合浦徐聞可冐/鼓或云捕蛇)浮留子(海/康)¶
　(蒟苖又/名萎藤)犦牛(海康項骨如覆/斗日行三百里)界稻(十月種次/年四月熟)闍提花¶
　鯊魚(有虎鹿/鋸三種)¶
　瓊州府婆羅蜜(大如斗丼如/蜜香滿室)椰子(樹如梹榔/葉如鳯尾)㯽榔(瓊/山)¶
　(澄邁/文昌)瓊枝(文昌樂㑹㑹同/一名石花菜)沈香(崖萬瓊山定海臨/髙又出黄速等香)烏¶
　木(萬/)土蘇木(各/縣)髙良薑(崖昌/化)花梨木(儋/萬)藤(崖/)海漆(瓊/山)¶
<pb:KR3k0050_WYG_089-35b>¶
　(花如芍藥俗名倒粘子漬/膠可代柿油蘇軾命此名)知風草(叢生藤蔓上人視/節知一歳風候毎)¶
　(一節一風/無則無風)五色雀(海南常以兩綘者為/長旱見則雨潦則霽)鐵樹花(海南/樹二)¶
　(尺葉宻/而紅)玳瑁單渠(崖/)紅豆木黃楊木(各/)¶
　廣西¶
　桂林府零陵香(全/)石燕蚺蛇膽桂心翠羽何首烏鍾¶
　乳(諸縣/皆出)異魚(陽湖異魚塘/緑鱗紅鬛)¶
　柳州府蚺蛇膽府藤(象/)降香(懐/逺)鉛(上/林)猪腰子(木生子/形如之)¶
　(能解/毒藥)鐵桂心蘆丼石(俱/融)不死草(郡産苴草髙一二尺/狀如茅食之延夀可)¶
<pb:KR3k0050_WYG_089-36a>¶
　(辟蚊蝇置/物藍不腐)鬰金香(羅/城)¶
　慶逺府銀(南/丹)錫(南丹那/地阿池)豆㓂(府/境)草果馬㯽榔¶
　平樂府銀銅(賀/)錫(富川廢/馮乘)鍾乳(平樂/恭城)紅蕉布(平/樂)白蠟¶
　(富川/賀)筋竹(平樂恭城婦能以/竹作衫供暑服)降香(平/樂)¶
　梧州府硃砂(欝林容/博白)鉛(藤/)桄榔子(樹如椶櫚心/中出面可食)人面¶
　子(丼酸兩邉似人/面可食俱欝林)蒌藤(亦名扶/留藤)糖霜(藤/)勾芒木(陸川/皮可)¶
　(績為/布)翠羽(藤/)猩猩(似黄犬人面能言音如/女人欝林州出山中)嘉魚(蒼梧/藤)¶
　蛤蚧(蒼/梧)縮砂(欝林/博白)蚺蛇(長十丈以婦人衣授/之則蟠可辟不祥)犀牛(欝/林)¶
<pb:KR3k0050_WYG_089-36b>¶
　(角在額鼻/又有一角)烏蛇(藤土人取浸/酒可治風疾)晹夷甲(南越志甲錫薄/&KR0346;之雜以州漆)¶
　(照輝/昱晃)仙茅(北/流)¶
　潯州府銀(各/縣)鉛(貴/)紵布(古具布一名欝林布淮南子/弱緆細布漢書白越即此布)¶
　(也/)桂(皮可藥桂蠧可食/漢文時尉佗嘗獻)鐵力木黃藤(三/)葵(貴/)糖牛(桂/平)¶
　(牛與蛇同穴牛嗜鹽里/人皮褁手塗鹽探之)芭蕉橄㰖弔絲竹¶
　南寜府金(宣/化)銀(府/境)象(近交阯/山谷)馬貆猪(身有棘刺/振以票人)蠻犬¶
　(警猘蠻人/携以自防)孔雀秦吉了(形如雊鵒/教之能言)倒掛(毛緑常倒/掛於樹上)錦¶
　鷄(吐錦乆復收/宣化武縁)蟲絲(横楓始生有食葉虫似蚕亦作/絲光明如琴絃蜑人取作釣緡)¶
<pb:KR3k0050_WYG_089-37a>¶
　太平府抗藥烏蛇艻綿竹刺桐芭芒草¶
　思明府錦地羅金汗木塞住藥¶
　鎮安府降香黃蠟¶
　泗城州降香雄黃柑縮砂蠟草菓麖烏蛇¶
　雲南¶
　雲安府鐵(崑/明)西馬(昆明富民/宜良出)異馬(易門蒙低/黎巖山)氊(細宻/為天)¶
　(下/最)鹽碧瑱子(俱安/寜)石碌(禄豊/羅次)五色花石(彌雄山狀如/馬瑙可作器)¶
　香附子紫花木¶
<pb:KR3k0050_WYG_089-37b>¶
　大理府鹽(三縣/有井)㸃蒼石(㸃蒼山出白質青文有/山水土木形可琢為屏)感通¶
　茶(㸃蒼山感/通寺出)木蓮花(樹髙大葉如枇杷花如/蓮有四種紅白青黃)無花果¶
　(上不花而實生/枝葉間如李)公魚(洱河出似條細鱗/長不滿尺有子美)髙河菜(㸃蒼/山髙)¶
　(河泉出莖紅葉青/辛竦五六月採)¶
　臨安府金(安/南)鐵(河西/嶍峩)紫檳榔(安/南)勝沈香(河西即/紫檀香)鱗蛇¶
　膽(安南長丈餘足有黄鱗黒鱗食鹿春冬在山夏/秋在水可食膽治牙疼解毒藥黄鱗為上黒次)婆¶
　羅宻三柰子¶
　楚雄府黒鐵(定逺黒井琅井廣通/縣有阿陋井猴井)龍膽草(五月採/為酒藥)石¶
<pb:KR3k0050_WYG_089-38a>¶
　青石碌(定/逺)響石(楚/雄)箭竹蟬花翡翠¶
　徴江府銅(潞/南)鐵(新/興)鮊鮮皮魚(河陽一名康郎/魚雲南為瘴藥)青魚膽¶
　(明湖陽宗縣/療惡瘡化痰)毛氊氊茶(陽/宗)仙茅(河/陽)麝(新/興)¶
　廣西府氊茶鷄腿竹蠟白面猿麻布¶
　鎮沅府鹽(六井在/波㺯山)孔雀小鷄(形矮小鳴無晝/夜異之中國鷄)藤¶
　永寜府氂牛(刺次和香羅瓦魯/出毛可為㡌為纓)金銅鹽¶
　曲靖軍民府氊鹽(陸凉/益霑)石燕(馬龍大曰雄小曰/雌有文能愈眼疾)¶
　姚安軍民府金(大姚龍/蛟江)麝香(府/境)莎緑石(大/姚)鹽(城北有/白鹽井)¶
<pb:KR3k0050_WYG_089-38b>¶
　木穗子(俗云菩提/子甚圓净)¶
　鶴慶軍民府馬蹄鹽榧子(劔/川)氊香松子(各/縣)¶
　武定軍民府鹽(南甸/元謀)氊(石/舊)麝香當歸梭羅木(府/境)¶
　尋甸軍民府¶
　麗江軍民府氊鹽(雪盤山/有井)金(金沙/江)琥珀(府/境)滑松子(巨/津)¶
　元江軍民府鹽(山有/井)檳榔(土人呼為/馬金之)蛤蚧(生枯樹中有/雌雄能鳴)¶
　土綿鱗蛇膽(詳見臨/安府)孔雀烏木蘇木紫檀香黄薑(俱府/境)¶
　北勝州白魚(陳海出狀/如鯉而白)攀枝花(如棉可/褥可布)烏木(堅黑/可為)¶
<pb:KR3k0050_WYG_089-39a>¶
　(器/)桑木(生石上者上/等可為弓材)山鷄荏苒松子(府/境)¶
　馬龍池即甸長官司莎羅布(以棉花為之闊僅/八寸歳輸於官)孔雀¶
　者樂甸長官司藤果(狀如荔/枝味酸)羊桃(夷稱秣猛而/長其味酸甜)¶
　瀾滄軍民指揮司麝香鹿茸氊松子山鷄(州/)¶
　金齒軍民指揮使司金(瀾滄江濵出金/沙洗取融為金)琥珀(生地中/其上及)¶
　(旁不生草深者八九尺大者/就如山削去外皮中成琥珀)土瑪瑙(哀牢山/支嶺出)縹𬇇(即/白)¶
　(叠布堅厚縝/宻頗類絲紬)紫㯽榔馬金囊(狀類白豆䓻大塗惡瘡/甚效或食一枚飲冷水)¶
　(即無/所傷)蔞葉藤(葉似葛蔓附子樹可為醬即漢書所謂/蒟醬其實似桑椹皮黒肉白味辛合㯽)¶
<pb:KR3k0050_WYG_089-39b>¶
　(榔食之可/禦瘴癘)婆羅宻(實大如𤓰/味甘酸)猩猩(獸如人/能言)鐵銅茶漆¶
　細布(桐花績為布/白不受姤)¶
　騰衝衞黃藤濮竹(黎共山/節甚長)硫黃(羅左/衝山)漆椶¶
　車里宣慰司鍮石銅木香沈香¶
　木邦宣慰司響錫胡椒¶
　孟養宣慰司琥珀碧琪馬(矮小者/如騾)䗲(巨蟒有四足/膽可解諸毒)¶
　緬甸宣慰司象馬樹頭酒(樹類椶髙五六丈結實大/如掌土人以麫納罐中懸)¶
　(置實下劃實取汁流於罐以為酒或惟取/汁熬為白糖其葉即貝葉寫緬書用之)椰子石油¶
<pb:KR3k0050_WYG_089-40a>¶
　(自石縫流出臭惡/色黒可搽毒瘡)白𬇇布兠羅錦¶
　八百大甸宣慰司象(土酋畜之騎坐凡/戰闘用為前陳)白檀香安息¶
　香¶
　老撾宣慰司西乳香西木香鮮子訶子¶
　孟定禦夷府香櫞(比之南安/府者尤大)¶
　南甸宣撫司孔雀叫鷄(晝夜依/時而鳴)紅滕篾(夷婦用/為腰餙)¶
　千崖宣撫司土錦白𬇇布白蓮花竹䶉(大如兎子/至肥可食)¶
　瀧川宣撫司芋(大者一/尺三寸)孔雀豪猪紫膠大藥鮮子¶
<pb:KR3k0050_WYG_089-40b>¶
　咸逺禦夷州鹽(境内莫䝉寨有河水汲而澆於炭火/上煉之則成細鹽凡交易無秤斗止)¶
　(以小篾羅計/多寡而量之)¶
　灣甸禦夷州茶(境内孟通山産細茶名灣/甸茶谷雨前採者尤佳也)¶
　鎮康禦夷州大藥(有大如斗者/味極甘美)鮮子(大如棗/味酸)䗲膽(可/解)¶
　(諸毒/藥)水乳香¶
　大侯禦夷州垂絲竹(枝葉軟弱/皆下垂)金剛纂(色青狀如刺/桐性最毒)¶
　訶子(秋熟味/苦又甘)¶
　芒市長官司金(金沙/江)香橙橄㰖芋蔗藤¶
<pb:KR3k0050_WYG_089-41a>¶
　貴州¶
　宣慰司茶鐵馬薑蘭菖蒲刺竹筋竹¶
　思州府鉛蠟(府/)硃砂水銀(施/溪)鐵竹鷄(府/)¶
　思南府水銀鐵竹鷄白鷴蘭菖蒲葛¶
　鎮逺府艻竹竹鷄海棠芙蓉石榴柑綿竹¶
　石阡府鐵(苖/民)水銀(石/阡)蠟木𤓰銀杏(府/境)¶
　銅仁府硃砂(省溪大/萬山)水銀(大/萬)金(省溪/提溪)鐵(銅仁/省溪)蠟楠木¶
　杉木箭竹葛布¶
<pb:KR3k0050_WYG_089-41b>¶
　黎平府鐵洞被(府以苧布為質以/綵線桃刺成之)茯苓葛布¶
　都勻軍民府¶
　普安州硃砂水銀鐵雄黃橙榛芭蕉¶
　永寜州¶
　新添軍民指揮使司茶葛布(丹/平)薑梅菖蒲刺竹¶
　平越軍民指揮使司木香葛布茶麂水竹橘烏頭¶
　安南衞橙梅葛蕨菖蒲馬猿麂竹鷄楓木刺竹苧麻¶
　按圡之所有必以為獻尊君親上之大義也然夏書¶
<pb:KR3k0050_WYG_089-42a>¶
　周典所載必立為經制上有所程以致邦國之用下¶
　有所守惟其物土之冝豈若後世科責無藝者之為¶
　哉故曰任土作貢言物非其土則不藉其貢也¶
　　古今貢物總論¶
　萬物盈天地間可得一悉數之哉要以資民用者貢¶
　之于天府亦將以資國之用也書曰畢獻方物惟服¶
　食器用之類又曰不貴異物賤用物可見古者貢以物¶
　起物以土宜如橘踰淮為枳生湖北則為蕪菁鸚鵒¶
<pb:KR3k0050_WYG_089-42b>¶
　不踰濟貉踰汶則死此無他庻物蕃阜凡情性形體¶
　臭味各視水土所宜生尅制化地氣殊也故禹貢十¶
　二壤九等之辨周職方九土之宜無非任土作貢俾¶
　上有所程下有所守經制一定而國用不匱耳惟在¶
　上者因天地自然之利盡樽節愛養之方斯物不可¶
　勝用也况天地生物止有此數不在官則在民上能¶
　寛一分則民受一分之賜哉自漢以來如却獻名馬¶
　寳玩詔大官勿受逺國珍羞迄今靡不稱頌柰何貢¶
<pb:KR3k0050_WYG_089-43a>¶
　無定額科責無藝而日進月進者有之或假貢奉為¶
　名侵漁民利强奪商販至於禽獸昆蟲珍味之屬抑¶
　配人戸致使所在居民以土産之物為苦先王制貢¶
　之意蕩然盡矣洪惟我聖祖立國之初即定諸州所¶
　貢之額如太常寺牲幣欽天監厯紙太醫院藥材光¶
　禄寺厨料寳鈔司桑穰諸皮角翎鰾之属著為定額¶
　俾其嵗辦凡皆周官所供祀嬪器幣財貨之需外此¶
　珍竒玩好及唐宋以來藩方之羡餘郡國之進獻佞¶
<pb:KR3k0050_WYG_089-43b>¶
　倖之珍異一切無有焉其諸畨國及四夷土官人等¶
　所貢方物禮部奏啟進納而土客司則辦其五年三¶
　年比年之貢及其貢物貢途貢使豊約遥徑多寡之¶
　數差其迎送宴勞賞賚廬室幕帳食料之等蓋庶幾¶
　乎西旅越裳之獻而中國之利四裔者亦有體歟¶
　¶
　¶
　圖書編卷八十九¶
