# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.106954
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷五十九
<pb:KR3k0050_WYG_059-1a>¶
欽定四庫全書¶
　圖書編卷五十九¶
　　　　　　　　　　　　　明　章潢　撰¶
　　山總叙¶
　天在山中易取大畜之象夫山雖廣矣大矣畜天能¶
　幾何哉而聖人因象教人則曰君子多識前言徃行¶
　以畜其徳殊有得意于山天之外也余于山而類編¶
　之得無大畜之意歟嘗閲載籍古人于一山一水各¶
<pb:KR3k0050_WYG_059-1b>¶
　有圖經余深病載籍弗廣見聞淺鮮于殊方圖經未¶
　獲全覩類編輿地圖書凡九州之沿革畿省郡縣之¶
　夷險九邊之阨塞四夷之疆域悉圖而述之蓋為國¶
　計攸關也然水與山一也海且圖焉以萬里海防與¶
　海運所關最重河且圖焉以河漕為當今急務江且¶
　圖焉以江防亦匪細故乃獨畧於山者得非謂嶽鎮¶
　祀典之外山於國計無與哉近偶遐想古今英傑挺¶
　生悉鍾山嶽之靈秀非可以一方一事比也山獨可¶
<pb:KR3k0050_WYG_059-2a>¶
　略耶但山志散漫遍詢藏書之家亦視為贅肬弗之¶
　畜焉今所得而録者不過千百中之一二耳且巖谷¶
　勝境多仙翁禪客假之以棲真騷人逸士託之以寄¶
　興而記山遊者又似縱好異之談故其中所可圖而¶
　書者愈鮮也雖然斯道在天地間何顯何藏何常何¶
　異而多識以大畜者必不為山所局也是故峯巒之¶
　嶙峋聳抜天際巖洞之邃杳深入地中竒竒怪怪詭¶
　異萬狀非鬼神之工巧何造物之不可常情測一至¶
<pb:KR3k0050_WYG_059-2b>¶
　此耶噫醯甕井天拘方曲見覩山類之圖編亦當為¶
　之長一格云故孟子曰孔子登東山而小魯登泰山¶
　而小天下¶
<pb:KR3k0050_WYG_059-3a>¶
¶
<pb:KR3k0050_WYG_059-4a>¶
　　崑崙墟在西北¶
　三成為崑崙丘崑崙説曰崑崙之山三級下曰樊桐¶
　一名板松二曰𤣥圃一名閬風上曰層城一名天庭¶
　是謂大帝之居¶
　　去嵩髙五萬里地之中也¶
　禹本紀與此同髙誘稱河出崑崙伏流地中萬三千¶
　里禹導而通之出積石山按山海經自崑崙至積石¶
　一千七百四十里自積石出隴西郡至洛準地志可¶
<pb:KR3k0050_WYG_059-4b>¶
　五千餘里又按穆天子傳天子自崑山入于宗周萬¶
　里西土之數自宗周瀍水以西北至于河宗之邦陽¶
　紆之山三千四百里自陽紆西至河首四千里合七¶
　千四百里外國圖又云從大晉國正西七萬里得崑¶
　崙之墟諸仙居之數説不同道阻且長逕既綿褫水¶
　陸路殊徑復不同淺見末聞非所詳䆒不能不聊述¶
　聞見以誌差違也¶
　　其髙萬一千里¶
<pb:KR3k0050_WYG_059-5a>¶
　山海經稱方八百里髙萬仞郭景純稱直上有二千五¶
　百餘里淮南子稱髙萬一千一百里一十四步二尺¶
　六寸¶
　按言崑崙最妄者云去嵩髙五萬里閬風𤣥圃瑶池¶
　華蓋為仙人所居云¶
　臨川吳氏曰天下之山脉起於崑崙山脉之所起即¶
　水源之所發也¶
　　崑崙為諸山之祖¶
<pb:KR3k0050_WYG_059-5b>¶
　按性理大全臨川吳氏曰天下之山脉起於崑崙蔡¶
　牧堂發㣲論曰凢山皆祖崑崙陶公捉脉賦云大智¶
　察脉起自崑崙明山寳鑑云山脉之起本於崑崙是¶
　皆言天下之山始於崑崙也然觀山之所始必究其¶
　水之所起觀龍之所終必察其水之所界今以輿圖¶
　攷之天下諸水皆原於西北是可見山之起於西北¶
　矣蔡文正公曰山水皆原於西北故禹叙山叙水皆¶
　自西北而東南是也或云崑崙在西海戌地北海亥¶
<pb:KR3k0050_WYG_059-6a>¶
　地東南接積石圃西北接北户之室東北臨大活之¶
　井西南至城南之谷亦荒逺莫稽而楊公又云須彌¶
　山生四龍崑崙特其南肢葛谿氏述其説曰須彌山¶
　是天地骨中鎮天心為巨物四肢分作四世界惟有¶
　南龍入中國南龍入自崑崙山龍子龍孫皆可别雖¶
　據佛經人所罕見闕之可也今但以中國山川之可¶
　攷者論之則崑崙誠諸山之祖在中國之西北九峯¶
　蔡氏云中國山勢岡脊大抵皆自西北而來蓋可見¶
<pb:KR3k0050_WYG_059-6b>¶
　矣¶
　崑崙天下山之頂也廼天下山之至髙處山之起勢¶
　處其東面中原也所以江淮河濟水皆東流其三面¶
　西域諸國也故自流沙以西水皆西流南自吐蕃兩¶
　廣水皆南趨北即沙漠又天下岡脊至髙之處直北¶
　虎林至海都木鉢子田地地勢又逐漸而低水皆北¶
　流南視陰山之地反為極南之境矣以此觀之地形¶
　如一亭子中髙而四方下崑崙乃其結頂處四下之¶
<pb:KR3k0050_WYG_059-7a>¶
　簷乃四方之國土考其流水可見必皆㑹同於四海¶
　楊筠松曰須彌山(即崑/崙也)是天地骨中鎮天心為鉅物¶
　四支分作四世界惟有南龍入中國此言殆有傳授¶
　若果分四支則崑崙山有四條分水黄河發自崑崙¶
　是一條分水入中國自陜汴至廬鳯淮揚是一條山¶
　自蜀岷山至寧紹台是一條山筠松所言南龍者也¶
　黄河北邊一支經雲中太行至幽冀作北京東北去¶
　朶顔三衛等處東去遼東由此南渡鴨緑江作朝鮮¶
<pb:KR3k0050_WYG_059-7b>¶
　國分而北行者入沙漠其極合有分水與黄河界合¶
　此龍而莫考其詳(流沙一派殆是此龍北/邊分水配黄河者也)由此觀之¶
　則崑崙支派入中國者不但一南龍而已¶
　　五嶽諸名山總叙¶
　吕東萊先生晩嵗卧家深居一室若與世相忘而其¶
　周覽山川收拾人物之意未能已也嘗有感於宗少¶
　文卧遊之語每遇昔人記載人境之勝輙命門人隨¶
　手筆之目之曰卧遊録非直為怡神適志之具而已¶
<pb:KR3k0050_WYG_059-8a>¶
　矧海宇巨嶽名山足跡弗能遍幸有先哲圖記具在¶
　時時覽之雖不出户而神之所遊不廣且大乎因而¶
　第之彼天壽之山龍翔鳯舞自天而下其旁諸山則¶
　玉帶軍都連亘環抱銀山神嶺羅列拱䕶勢雄氣固¶
　以奠皇圖鍾山龍蟠石城虎踞渢渢乎大江之險汪¶
　汪然彭蠡之湖地控三山洲分白鷺惟兹形勝實南¶
　北之兩都者次則太華少華芙蓉明星鴻門之坂長¶
　平之坡漆水沮水涇河渭河四塞之國關中奥區太¶
<pb:KR3k0050_WYG_059-8b>¶
　室少室嶕嶢之瀆左伊右瀍背河泝洛嶔崟崤函天¶
　壇王屋偉哉周南中華之域大白之山大明之湖三¶
　觀岱宗二門天啟石閭梁父云云亭亭慿山負海臨¶
　濟枕汶太公用之而富管氏資之以興䝉羽東峙鉅¶
　野西馳尼阜鍾靈泗源萃氣乃𤣥聖之所生實速肖¶
　之闕里及夫祝融紫蓋之蜿蜒君山洞庭之吞吐金¶
　焦京口之竒天目吳越之秘青城玉壘雲烟之外匡¶
　廬傅陽星辰之裏五羊之羅浮八閩之武夷若斯者¶
<pb:KR3k0050_WYG_059-9a>¶
　皆韞乾坤之精英萃萬有之神竒是誠宇内大觀也¶
　幾欲長遊逺睇南窮滄溟北抵紫塞東折若水之枝¶
　西奄䝉汜之谷頂摩太清轍環八埏縱游以大吾觀¶
　而不吾遂也東萊卧遊之意詎能忘哉噫壼丘子謂¶
　務外遊不如務内觀務外遊者求補於物務内觀者¶
　取足於身兹録也若以之博覽多識外也以之怡神¶
　適志亦外也惟内觀者惟善於卧遊云¶
　　五嶽叙¶
<pb:KR3k0050_WYG_059-9b>¶
　粤若太極剖判非三才無以孕百神之靈一氣周流¶
　非五行不能儲萬物之秀是則五行三才百神一氣¶
　萬物無所不在矣故在天為五星在地為五嶽在人¶
　為五臟在物為五色至於聲教亦無所不備矣有逆¶
　順生殺消息盈虛之理得其道者聖功生焉神明出¶
　焉百姓日用而不知故君子之道鮮矣夫五嶽者自¶
　融結之始與五行之氣并生故其神也命五帝以封¶
　之其祭也秩三公以視之其靈也惟聰明正直以司¶
<pb:KR3k0050_WYG_059-10a>¶
　之天子嵗以四立之日各於主方而祭之常禮也故¶
　以我朝敇祀五嶽五鎮之禮首是編云皇明詔書奉¶
　天承運皇帝詔曰自有元失馭羣雄鼎沸土宇分裂¶
　聲敎不同朕奮起布衣以安民為念訓將練兵平定¶
　華夷大統以正永惟為治必本於禮考諸祀典知五¶
　嶽五鎮四海四瀆之封起自唐世崇名美號厯代有¶
　加在朕思之則有不然夫岳鎮海瀆皆髙山廣水自¶
　天地開闢以至於今英靈之氣萃而為神必皆受命¶
<pb:KR3k0050_WYG_059-10b>¶
　於上帝幽微莫測豈國家封號之所可加瀆禮不經¶
　莫此為甚至於忠臣烈士雖可加以封號亦惟當時¶
　為宜夫禮所以明神人正名分不可僭差今命依古¶
　定制凢岳鎮海瀆並去前代所封名號正以山水本¶
　名稱其神以及城隍神號一體改正厯代忠臣烈士¶
　亦依當時初封以為實號後世溢美之稱皆與革去¶
　其孔子善明先王之要道為天下師以濟後世非有¶
　功於一方一時者可比所以封爵宜仍其舊庶幾神¶
<pb:KR3k0050_WYG_059-11a>¶
　人之際名正言順於理為當用稱朕以禮祀神之意¶
　所有神號各開列於後¶
　　一五嶽稱東嶽泰山之神南嶽衡山之神中嶽嵩¶
　　山之神西嶽華山之神北嶽恒山之神¶
　　一五鎮稱東鎮沂山之神南鎮㑹稽山之神中鎮¶
　　霍山之神西鎮吳山之神北鎮醫無閭山之神¶
　　一四海稱東海之神南海之神西海之神北海之神¶
　　一四瀆稱東瀆大淮之神南瀆大江之神西瀆大¶
<pb:KR3k0050_WYG_059-11b>¶
　　河之神北瀆大濟之神¶
　　天下山分四條分主二十八宿¶
　曰岍岐荆山壺口雷首大岳底柱東方宿也其次曰¶
　降婁𤣥枵以負東海神主岱山曰嵗星曰析城王屋¶
　太行恒山碣石西傾朱圉北方宿也其次曰大梁析¶
　木以負北海神主恒山曰辰星曰鳥鼠大華熊耳外¶
　方桐柏嶓冡陪尾西方宿也其次曰鶉首實沈以負¶
　西海神主華山曰太白曰荆山内方大别岷山衡山¶
<pb:KR3k0050_WYG_059-12a>¶
　九江敷淺原南方宿也其次曰星紀鶉尾以負南海¶
　神主衡山曰熒惑中州居天下中其次曰鶉火大火¶
　壽星豕韋神主嵩山曰鎮星¶
　　論周嶽與虞夏商不同漢嶽與虞周不同¶
　王制有恒山衡山而不言泰華嵩山舜典有四嶽而¶
　不言中嶽蓋王制南北以山為至東西以水為至故¶
　五嶽言其二舜典言四方廵狩所至地故五嶽言其¶
　四泰山為東嶽華山為西嶽恒山為北嶽衡山為南¶
<pb:KR3k0050_WYG_059-12b>¶
　嶽嵩山為中嶽嵩山崈山縣之崈髙山即禹貢之外¶
　方也初無嵩山之名職方山鎮有恒有岱有華有衡¶
　不言嵩髙而有嶽山蓋周都在五嶽之外故以雍之¶
　吳山為嶽山此周嶽與虞夏商不同也舜典南嶽孔¶
　安國以為衡山職方山鎮亦曰衡山是衡為南嶽明¶
　矣而爾雅有二説河南衡山為南嶽又曰霍山為南¶
　嶽蓋漢武帝廵南郡禮天柱山號曰南嶽是以衡山¶
　遼逺而移其神于霍山也説者謂一山兩名失之矣¶
<pb:KR3k0050_WYG_059-13a>¶
　此漢嶽與虞周不同也九州藪澤在職方為九在爾¶
　雅為十蓋職方以州言爾雅以國言也爾雅藪澤之¶
　名如吳越之具區即此揚也楚之雲夢即此荆也大¶
　抵不殊獨晉之大陸齊之海嵎周之焦穫與職方不¶
　同¶
<pb:KR3k0050_WYG_059-14a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_059-14b>¶
　五嶽真形未析其秘彼圖此者各殊其象必有意義¶
　存焉或亦據五行而象其畫歟且各奠一方而類聚¶
　為一圖因取其簡便以冠嶽鎮諸名山之首云¶
<pb:KR3k0050_WYG_059-15a>¶
¶
<pb:KR3k0050_WYG_059-16a>¶
　北直𨽻順天府山鎮曰天壽山(在府北一十八里山/自西山一𢃄東折而)¶
　(至此羣峯聳㧞若龍翔鳯舞自天而下其旁諸山則/玉帯軍都連亘環抱銀山神嶺羅列拱䕶氣勢雄固)¶
　(以奠諸陵本名燕/山今改名天壽)曰香山(在府西北三十里上冇二/大石狀如香爐蝦蟆有泉)¶
　(自腹下注溪谷亦/號曰小西天云)曰仰山(在府西七十里峯巒拱秀/中有平頂如蓮花心旁有)¶
　(五峯曰獨秀翠㣲紫蓋/妙髙紫㣲中多禪刹)曰西山(在府西三十里舊記/太行山首始河内北)¶
　(至幽州陘在燕强形鉅勢争竒擁翠雲從星拱于皇/都之右每大雪初霽千峯萬壑積素凝華若圖畫然)¶
　(京師八景之一曰西山霽雪/山勢與天夀山相為聨絡)曰玉帯(昌/平)曰幽都(昌/平)曰¶
　龍山(順/義)曰黍谷(懷柔鄒衍吹/律生黍即此)曰密雲曰白檀(密雲曹/操破烏)¶
<pb:KR3k0050_WYG_059-16b>¶
　(丸于/此)曰孤山(通/州)曰靈山(三/河)曰獨鹿(涿/州)曰大房曰石經¶
　山(房山縣西南五十里峯巒秀㧞若天/竺山故稱曰小西天下冇雲居寺)曰雲應山(在/豐)¶
　(潤縣西北四十里其山懸崖壁立巖畔有一湧泉/濆流而下上有二石穴一名攻書室一名靈應洞)曰¶
　莫金(霸/州)曰崆峒(薊/州)曰南龍(遵/化)曰妙峯(平/谷)曰徐無(玉曰/山出)¶
　(不灰木/生火石)曰燕山(玉/田)彈琴峽(在居庸開水流/石罅聲若彈琴)古蹟黄金¶
　臺(在府東南十六里又一曰小金臺在府東南十五/里燕昭王于易水東南築黄金臺延天下士後人)¶
　(慕其好賢之名亦築臺于此為/京師八景之一曰金臺夕照)孔水洞(大房山東北/上有懸崖千)¶
　(尺餘下有石窟潤二丈許泉水從中湧出深不可測/時有白龍出現輙化為魚又嘗聞音樂之聲唐胡詹)¶
<pb:KR3k0050_WYG_059-17a>¶
　(記嘗冇人篝火探之行五六日莫/䆒其源但見仙鼠晝飛頳鱗時見)¶
　保定府山曰即曰松曰伊祁(完縣堯/母所居)曰馬耳(完縣西/三十里)¶
　(二峯髙聳插天若馬耳/之狀其間有桃花洞)曰唐嵓(唐/縣)曰抱陽(滿/城)曰班妃¶
　(安/肅)曰大雄曰龍跡(易/)曰石龜(漆/水)曰束鹿巖(東鹿縣北/外隘内廣)¶
　(可容千餘人又/名三丘古洞)¶
　河間府山曰西山(青/丘)曰天胎(東/灮)白馬峰(任/)樂壽巖(巘/)¶
　盧師谷(景/州)¶
　真定府山曰雲鳯(井/陘)曰抱犢(獲/鹿)曰交龍洞(在抱犢山/洞内一石)¶
<pb:KR3k0050_WYG_059-17b>¶
　(盤紋如二龍相/交之狀故名)曰石溜(元/氏)曰黄(元/氏)曰廬(平/山)曰文(靈/夀)曰¶
　大派(阜/平)曰嘉(定/)曰少容(曲/陽)曰箕(許由隱處有棄瓢/岩洗耳溪巢父碑)曰¶
　紫微(冀/)曰鼓城(晉/)曰武强(武/强)曰鈎盤(臨城韓信敗/陳餘于此)曰¶
　檀(贊皇周穆駐䠋/于此髙百餘文)曰紫金(深/)熊耳峯(在龍封山與/龍首峯相對)白¶
　雲洞(在龍首熊耳二/峰間方廣文許)¶
　順徳府山曰風門曰石門(邢/臺)曰黑(沙/河)曰堯(唐縣堯始/封于此石)¶
　(皆五色/錦章)曰蓬鵲(内丘扁鵲/採藥于此)曰湯山(沙河縣山下湯泉/岩上石室絶無塵)¶
　(穢俗號為/聖人室)¶
<pb:KR3k0050_WYG_059-18a>¶
　廣平府山曰聰明曰紫荆(廣/平)曰天臺(肥/鄉)曰紫(邯/鄲)曰雞¶
　澤(雞/澤)¶
　大名府山曰沙鹿(府城東春秋/沙鹿崩即此)曰洪洋(開/川)曰愜(大/名)曰¶
　大伾(濬縣禹貢導河/至于大伾即此)曰白馬(滑/)曰秋(帝嚳/葬此)曰善化(濬/縣)¶
　(山有三峯如鼎峙南北相跨巨岡左右溪澗不趐百/餘西南峯近西有黒龍潭上有龍祠又有仰泉如盆)¶
　(者七十二春夏水常不減崖紫斑石又名枉人山相/傳紂殺北干于此故名居人為其能興雲致雨目曰)¶
　(善/化)¶
　永平府山曰陽(府城有李/廣射虎石)曰黄臺(遷/安)曰兔耳(撫/寧)曰横¶
<pb:KR3k0050_WYG_059-18b>¶
　山(灤/州)曰碣石(昌黎禹貢注北平驪城縣枕海有石如/甬道數十里山頂有大石如柱韋昭以)¶
　(為舊在河口海濵世乆漸淪入海已去岸百里今平/州東離海三十里逺望其穹窿似塚有石頂如柱即)¶
　(此/也)曰古蹟天橋柱(漢武登碣/石望海處)¶
　隆慶州山曰東岩¶
　保安州山曰磨笄山(趙襄子/姊遺跡)曰涿鹿(黄帝破蚩/尢于此)¶
　萬全都司曰大松山(在龍門衛上有古松/一株盤曲森聳故名)曰翠屏(右/衛)¶
　曰野狐嶺(勢極峻風力猛烈/鴈飛遇輙墜地)曰獨石(開平一石矻起/平地上可搆數)¶
　(椽故/有廟)¶
<pb:KR3k0050_WYG_059-19a>¶
¶
<pb:KR3k0050_WYG_059-20a>¶
　燕山在太行滄海間形勝雄據天下即今京師也以¶
　燕然山脉盡于此故曰燕山昔燕昭王築黄金臺以¶
　招賢者故又稱金臺朱子謂冀都是正天地中間好¶
　箇大風水山脉從雲中發來蘇秦謂天府百二之國¶
　杜牧謂王不得不可為王之地楊文敏謂西接太行¶
　東臨碣石鉅野亘其南居庸控其北勢㧞地以峥嶸¶
　氣摩空而崱屴真萬世帝王一都㑹也自石晉氏割¶
　燕雲十六州以畀契丹兹土不沾中國聲教者蓋饒¶
<pb:KR3k0050_WYG_059-20b>¶
　四百年於兹矣雖以宋之全盛不能一日有况金元¶
　二氏豈足以當之哉乃今闡華立極屹為天府一代¶
　衣冠文物之盛光前邁後遂為我明聖子神孫億十¶
　萬載之業豈非天秘地藏固有待於其間乎¶
　　金臺諸山¶
　都畿山川之勝其北崇山大嶺緜亘重叠東環大海¶
　西挾大行其南百里則軒轅之舊都俯視江淮如在¶
　階圻之下壯哉京師天之所啟也¶
<pb:KR3k0050_WYG_059-21a>¶
　　西山¶
　凡都㑹多勝槩若陜之終南洛之龍門建康之牛首¶
　臨安之吳山皆為古今登眺遊觀之地今留都之勝¶
　雄峙江南北都惟西山為最其崢嶸壯偉雖不逮陜¶
　洛諸山而竒峯怪石幽泉邃壑茂林澄湖與夫琳宫¶
　仙梵輝映金碧真天府之佳麗一方之竒觀矣¶
　　甕山¶
　西山自太行聨亘起伏數百里東入于海而都城中¶
<pb:KR3k0050_WYG_059-21b>¶
　受其朝靈秀之所㑹屹為層峰滙為西湖湖方十餘¶
　里有山趾其涯曰甕山其寺曰圓靜寺左田右湖近¶
　山之境於是始勝又三里為功徳寺洪波衍其東幽¶
　林出其南路盡叢薄始逹于野乃有玉泉出于山噴¶
　薄轉激散為谿池池上有亭乃宣宗廵幸所駐蹕之¶
　處也又一里為華嚴寺有洞三其南為吕公洞一竅¶
　深黒投之石有水聲數步不可下竟莫有窮之者又¶
　二十里為香山樓宇臺殿與石髙下其絶頂勝甕山¶
<pb:KR3k0050_WYG_059-22a>¶
　其泉勝玉泉又二十里為平坡寺俗所謂大小青龍¶
　居之逈絶孤僻其勝始極而山之大觀備矣¶
　　玉泉山¶
　玉泉山在都城西三十里最號竒勝徃遊西出阜城¶
　門望西山如屏幛層列翠出天半馳十餘里至豆腐¶
　閘上髙柳數株可蔭小憇其下周視野次平衍如席¶
　麥畦榖壠相間麥苗方生長寸許頃之造山下崇真¶
　觀觀外小澗環流澗橋壞循岸西得清淺之處以渡¶
<pb:KR3k0050_WYG_059-22b>¶
　道士王希言引入山門遍觀殿廡依巖壁為之不甚¶
　𢎞敞從東廡轉入小方丈頗髙爽其前纍石為臺臺¶
　甃方池水黝然黑色冬夏不登耗池上小室掲其楣¶
　曰靈淵厨後一小池深尺餘泉涓然流溢其中㳂澗¶
　詣金山寺澗道欹側僅可步水清見底其中白石磷¶
　磷既至寺出抵一笑庵觀龍洞洞方廣無尋丈旁有¶
　石穴深窅莫可測庵中老僧髙頂龎眉長身竦瘦如野¶
　鶴希言云自朝鮮浮海而來常晏坐洞中夜有異物¶
<pb:KR3k0050_WYG_059-23a>¶
　現光恬不怖畏蓋澹然忘世者欲入華嚴寺觀泉支¶
　流不果徑至泉所泉上有亭宣宗命搆以備臨幸亭¶
　下甃石為池泉側出石罅中鑿石為龍吻吐之池前¶
　為石橋水從橋下出為長溪曲折流三百步許瀦為¶
　西湖秋髙氣清泓澂渟滀水光浮天浩然一白亭後¶
　三頂址皆石無大樹相傳上有昔人遺跡寛可坐數¶
　十人俗傳洞賔嘗宿于此名吕公洞¶
　　小西天¶
<pb:KR3k0050_WYG_059-23b>¶
　余以事至范陽之懷玉鄉友人告余曰鄉西北山水¶
　秀異有石經洞為學佛者所居名曰小西天盍徃遊¶
　焉越明日從一僕出獨樹村北行四里許兩山對峙¶
　外隘内豁小溪中出石峯參差如犬牙水觸石流潨然¶
　有聲㳂溪前行十餘里有巨石數十横布水中躡之¶
　以渡登平岡而望四山多離絶之勢峰巒峙立如書¶
　空之筆者不可勝數其中一山若火燄而草樹獨茂¶
　問諸牧童知為白帶山而小西天之境在焉迤邐至¶
<pb:KR3k0050_WYG_059-24a>¶
　山麓壁立似不可登徐望之有磴道循山之偏脊直¶
　上行者前後頂踵相接几三憇息始及山之半有石¶
　室題曰義飯㕔碑志云唐乾符中僧臧賁所建欲俾¶
　遊者至此不必齎糧也由㕔前折而東鑿石為道廣¶
　不滿尺横于山腹者一里許將折而北則條石為階¶
　凡九十九級上至平處行百餘步復有階如前級差¶
　少自其上折平而南有石堂東向方廣五丈許名曰¶
　石經堂堂有几案鑪瓶之屬以祀三寳皆石為之其¶
<pb:KR3k0050_WYG_059-24b>¶
　上天然如帳頂下則甃石以平其地三向之壁皆嵌¶
　以石刻佛經字體類趙松雪意必元人所刻其中有¶
　四石柱柱之上各雕佛像數百皆為小圓光而飾以¶
　金碧堂之前向為石扉八扇可以啟閉外有露臺縱¶
　僅八尺横與堂稱三面皆石䦨設石几石床以為遊¶
　人之所凭倚傍有禪房庖湢之所皆因岩為之不假¶
　人力堂之左有石洞二其右有石洞三復有二洞在¶
　堂之下方石經版分貯其中蓋隋沙門靜琬始以經¶
<pb:KR3k0050_WYG_059-25a>¶
　刻未成而奄化唐貞觀後其徒道公等繼續成之至遼¶
　統和及金明昌之際有沙門留公順公亦増刻之前¶
　後納于洞中者通千餘卷石凡七百餘條有石幢記¶
　其目甚悉每洞皆以石為窗櫺用鐵固之縱廣不可¶
　知而石本之近窗者可以窺見觀其字畫則遼金所¶
　刻與隋唐自異其左洞有靜琬貞觀八年碑記嵌于¶
　門上大意謂未來世佛法有難故刻此藏之以為經¶
　本若世有經願毋撒開其用心亦可謂勤矣石洞之¶
<pb:KR3k0050_WYG_059-25b>¶
　北有石池石井池廣七尺而深半之井深淺不可測¶
　則皆瑩然涵虛可鑑毛髮井之北十餘步有泉自竇¶
　中出涓涓不絶又有石為龍王像民禱雨則祀之古¶
　木蒼藤樛錯其上然陰翳慘澹不可久居由泉竇之¶
　南復攀縁小徑盤屈數十折至山頂有五石臺臺之¶
　上皆有白石小浮圖其南二者乃唐金仙公主所建¶
　刻字如新餘無題識不可考頂有巨石後廣而前鋭¶
　平出于虛空者數尺相傳謂之曝經臺余至其上回¶
<pb:KR3k0050_WYG_059-26a>¶
　視四山則向之特立若書空之筆者皆隱然在履舄¶
　之下似可垂手撫摩稍臨石之鋭處而俯視之則陡¶
　絶萬仞無有底止但見横雲平凝其下悚然心悸魄¶
　禠急趨還石旁以坐忽有青衣童子類禮佛從師至¶
　為予佛歌道舞羣童隨之擊鼗鼓𫾣檀板品洞簫以¶
　和音響嘹喨上徹霄漢予不覺心神飄然若慿虛御¶
　風而出塵襟之表¶
　　黄金臺¶
<pb:KR3k0050_WYG_059-26b>¶
　余過易州客指黄金臺偕徃視之土阜漫漶不可辨¶
　疑焉據史記昭王為隗改築宫而師事之新序通鑑¶
　皆言築宫無臺字後漢孔文舉謂昭築臺以延隗梁¶
　任昉謂臺在幽州燕王故城中土人呼賢士臺亦為¶
　招賢臺始有臺名而無黄金字李善引上谷郡圖經¶
　曰黄金臺在易水東南十八里昭王置千金其上以¶
　延天下士水經注云固安縣有黄金臺遺址沿久或¶
　訛而此地亦據圖經得名耳¶
<pb:KR3k0050_WYG_059-27a>¶
　　孤竹山¶
　㓜侍先君謂在昌黎嘗與燕趙少年走馬古長城下¶
　縱觀竒阨險阻敵出没徃來之境徘徊慨歎欲問元¶
　順帝北遁之道而當時故老皆無在者蓋天下之治¶
　乆矣北覩大漠平沙漫草浩浩無人行跡令人有封¶
　狼胥繫單于之感當先帝休養華夷夷人不敢少有¶
　問塞上何如事邊吏日持名籍軍門報諾歸卧無他¶
　事軍士徃徃抱稚子牧雞豚或挾弓矢獵狐兔為樂¶
<pb:KR3k0050_WYG_059-27b>¶
　南有孤竹山擕椒漿㵼石上歌西山之章思起竹君¶
　二子者與之游而不可得涕泗交頤竟悵然而返時¶
　走碣石最髙峯西望連巖邃谷大麓多虎豹熊羆所¶
　伏游東則大海浩渺與天無際隱隱數鳬鷗泛泊洪¶
　濤巨浸中兹其飡沆瀣挾日月跨虬螭招之倘來相¶
　與共遊八極之表者乎¶
　　殳山史山¶
　禦兒地四平無山其東北六十里有小山曰殳山山¶
<pb:KR3k0050_WYG_059-28a>¶
　由殳道人得名殳山之東曰史山予由大溪北折而¶
　東度陌越阡至殳山之趾居人四五家皆棘樊荆扉¶
　雞犬相應仿彿桃源中雲氣相盪不啻魚游波濤中¶
　山回路盡有石嶄然壁立者即殳道人尸解處其巔¶
　有小石突怒土中類迸筍者有盤亘類木走長根者¶
　　三關諸山¶
　余履魏之三日東北走九百餘里謁易州受筴制真¶
　定之龍泉故諸關常以九月迫傳羽行隘歸先龍泉¶
<pb:KR3k0050_WYG_059-28b>¶
　以下日暮抵曲陽五鼓起有寒色道謁北嶽廟廟幾¶
　割城之半古樹遮雲蟠鬱以百數門有卧石白而潤¶
　曰嶽所飛石據以祀者余猶記孝廟時馬端肅公上¶
　言嶽故在渾源州則當從渾源以祀而倪文毅公在¶
　禮部不能從説者以為恨且謂石晉棄兹嶽于契丹¶
　宋不能復而托辭於飛石以文其陋然真定在漢為¶
　常山郡即恒山也讀壁問李克用題石其廟貌著於¶
　唐固不自宋始姑闕之以俟考出城稍西北行望層¶
<pb:KR3k0050_WYG_059-29a>¶
　山欝浡矗不知其幾千百最逺若銀城一𢃄土人云¶
　五臺山雪也豈夜所謂寒色者其時雪耶山距邑三¶
　百里而遥他山不為雪五臺獨為雪可想矣又數里¶
　得大溪幾半里流水淙淙第淺可掲云此所謂龍泉¶
　從五臺而下者也又數里稍入山山皆合中坼而為¶
　前大溪行左傍溪而右阻山溪囓山之足半武則左¶
　擔而過囓之既則就掲如是者百二十里大抵山稍¶
　避溪則為廬舍又稍避溪則一二見田疇最後避稍¶
<pb:KR3k0050_WYG_059-29b>¶
　寛遂為縣曰阜平阜平四塞南門外可二百餘家城¶
　中僅二十家耳十二日早發阜平復渡前大溪循溪¶
　而行五里許轉山之别徑與溪别復得泉近諸山所滙¶
　也泉時錯道而流嗚咽多悽聲道益以上益險峻時¶
　時見人家石田瘠薄然亦可耕踰三十里得嶺曰鞍¶
　子過嶺山始舒而濶其下泉縱横流不復辨南北然¶
　别取道山背而下歸大溪耳龍泉諸峯蒼翠始若滴¶
　五臺雪近則若玉几已又得一嶺縈紆而進兩山旋¶
<pb:KR3k0050_WYG_059-30a>¶
　愜其蒼翠色欲交石嶺峯怒起岝鍔刺天左嶺微寛¶
　竒石為槖駝為狻猊為人若鳥者間突出若搏栗紅¶
　楸黄雜以緑樹綴壁皆綺繡俄復得所謂龍泉激石¶
　間淙琤異聲石純白大小如玉蓋自鞍子嶺又四十¶
　里始得關度關而下十餘里曰長城嶺城之蓋塞五¶
　臺所入道也歸取月行峻關間顛踣者數二鼓絶抵¶
　縣困甚十三日早發阜平將之平山復渡前大溪始¶
　得寛疇不五里復入山山不能當龍泉險然時蛇行¶
<pb:KR3k0050_WYG_059-30b>¶
　上數百步忽然墜空而下為深谷則頗寛如是者再¶
　三若曲項匏也泉處處有之時拂石流則最勞以故¶
　人食之病癭始余過曲陽人癭十而三抵阜平癭十¶
　而五上龍泉癭十而六七至是十不能不一癭矣三¶
　十五里得温泉左室為一湯右一湯稍熱清瑩可鑑¶
　毛髮不作硫黄息石無礜故也寂寂空山中令蓮花¶
　湯笑人宿查頭集集靈壽界也十四日辰發大霧顧¶
　山左右闢若决吾眥而朗者輿足下捷久之復得一¶
<pb:KR3k0050_WYG_059-31a>¶
　山傍據大溪流極駛山自是坦陀不甚峻八十里抵¶
　平山宿未至八里為滹沱河晉之材順流而下至真¶
　定乃𣙜十五日發平山十餘里渡一河山足白雲四¶
　起若鋪綿稍逼之則蓬浡霧散自是雖上下山道不¶
　知險將抵井陘循大溪而行巨石如砥午遂踰井陘¶
　入故關關所繇入山西大道也兩山夾之皆陂陀漸¶
　上三十餘里乃抵關山近關而峻亦時得竒石渡關¶
　右折與道異蓋余所按厯者拒寇闌入境耳循墻上¶
<pb:KR3k0050_WYG_059-31b>¶
　益峻不可輿至其巔則中外諸山皆在目蒼嶺千疊¶
　時與雲相浮沉銀浪風湧惝怳無際乆之乃下馬足¶
　騀駊時自思天以淮陰侯授成安君而不取為千古¶
　趙氏恨然淮陰好用秘能以木罌渡而虜豹山背逶¶
　迤徑千里安知其不能為陰平縋也復至故關異道¶
　折而左二十里取娘子關道崎嶇甚中一嶺為劍脊¶
　壑兩其輔目眩心悸將抵關廬舍顧稍密流泉淙琤¶
　行齊㕑間有水碓水磨之屬意甚樂之關傍為巨澗¶
<pb:KR3k0050_WYG_059-32a>¶
　其北滙可容萬人水東入崕左崕峭壁數百仭右崕¶
　崩岸若劈中巨石為象馬槖駝者不可勝計奮與泉¶
　鬬磳硡鏗&KR1503;間入鼓節還縣復可三十里皆傍泉泉¶
　極冬不冰云此温泉也可以和餌凡十餘涉盖泉在¶
　兩山間山左盡則涉右右盡則涉左泉得山則怒而¶
　山益險山險而泉益怒則益勝吾足與目類若妬者¶
　足少緩覺目無竒而足若枳矣石壁中為竇為奥為¶
　囷廩為若舟水之聲為筝笙為鉦為松風為歌為市¶
<pb:KR3k0050_WYG_059-32b>¶
　人喧百千狀故非故關擬也余時憊强自勵稱快乃¶
　還井陘夫此三關所受為趙守耳龍泉稍近寇則最¶
　險故次險則又逺彼勢必不入也彼入晉則掠晉安¶
　為舍晉事此不毛志必不入也彼掠晉而飽其裝重¶
　馬則已疲矣力必不入也彼不入而魏虚為之守是¶
　趙以虚名予魏也彼不入而趙復得魏使者兩主矣¶
　何所受指揮兩應則疲兩諉則廢是趙貫延魏敝也¶
　寇卒入而魏以虚名主之無一卒自隨且東西隔三¶
<pb:KR3k0050_WYG_059-33a>¶
　百里顧魏則失趙顧趙則失魏是魏為趙代禍也故¶
　曰三關勿屬魏便¶
　　銀山鐵壁¶
　南沙謂予曰銀山鐡壁去此不逺盍折北而去遂策¶
　馬亟馳行六十里至鄧隱峯道塲登八角亭東北有¶
　鐵崖壁立石色瑩然頃之月出爛如銀界洗盞更酌¶
　夜分不寐南沙曰隱峯傳中言鬼使不見隱峰何也¶
　予曰大脩行人具六通鬼神但具五通故人能見鬼¶
<pb:KR3k0050_WYG_059-33b>¶
　而鬼不見人也南沙又曰鬼常見人而人不見鬼何¶
　也予曰常人有障而鬼神無障也明日將拄杖登頂¶
　寺僧曰頂由閻王鼻行僧住此十餘年亦不敢度予¶
　二人笑而不聴徑趨鼻側山脊如刀皆僅容一足長¶
　約十餘步兩旁如削下臨萬仭不可凝視罡風吹衣¶
　足不能立予曰列子履萬仭之險足二分垂外何如¶
　乃去鞾鞋趺坐徘徊取棋枰對奕南沙忽推棋東行¶
　比予回顧渠已度鼻矣予亦側身起立逐其武而東¶
<pb:KR3k0050_WYG_059-34a>¶
　遂相與同登山頂予曰君無擬議予無思量乃能¶
　至此向使擬議思量東瞻西顧則私意起而反惑¶
　安能至此哉南沙曰士之立朝能以無擬議思量¶
　之心行之何事不辦坐未有頃寺僧憑樵者送茶¶
　飯各一琖樵者指長城外曰此為黄花鎮此為居¶
　庸闗又西為某闗又東為某鎮皆在烟光微茫中¶
　萬里龍沙風霾無際令人氣吞四表眼隘寰宇矣¶
　罡風稍定挺身度鼻而回初無難者回入僧院崔¶
<pb:KR3k0050_WYG_059-34b>¶
　都尉京山侯自外來曰聞二公在此願得同遊遂¶
　舉觴薦山簌坐月下説長城險易都尉問曰邊¶
　儲奈何南沙曰材力雄富則士馬精妍今九邊¶
　蕭條軍士羸弱無怪敵來即跪而受刃也余曰若¶
　鬻官及鹽法皆令輸粟實邊三年斯富强矣都尉¶
　曰予忝宗臣如盲如聾願極言其詳庻斯游不空¶
　耳子曰齎銀易於運米運米易於輓粟人所知也¶
　而必欲貴粟者以其有九利也夫輓粟則車輛多¶
<pb:KR3k0050_WYG_059-35a>¶
　徃過來續常有百萬輛在邊緩急可以聨作車城以¶
　禦侮一利也車輛多則騾畜多可以糞屯田益邊農¶
　變斥鹵為沃壤二利也人畜多則邊人得賣芻草賃¶
　房舍易沙埸為闤闠三利也車輛多則人多人多則¶
　貿易多孳貨填委不見邊愁四利也粟價既貴則邊¶
　農日富屯田日闢五利也輸粟者衆主客雜居一遇¶
　有警各出智謀以為我用六利也商賈既聚婚媾相¶
　卹各愛其身各䕶其家斯有固志七利也邊人既安¶
<pb:KR3k0050_WYG_059-35b>¶
　土樂生則百工所萃器械不期利而自利城壘不期¶
　修而自修八利也百金易懐斗粟難掩侵漁之患不¶
　杜而自絶九利也在漢文景之富强用此道也京山¶
　撫然曰不圖山游而得國謀也¶
　　龍山¶
　是邦惟龍山為絶勝自治城西南行十餘里抵山下¶
　無麓乍入谷未有竒㳂溪曲折行數里草木漸秀潤¶
　竦出嶄然露芒角水聲鏘然鳴兩峰間心始異之又¶
<pb:KR3k0050_WYG_059-36a>¶
　盤山行十餘里四山忽合若拱而提環而衛者佳木¶
　竒卉被之䓤蒨穠郁風自木杪起紛披震蕩山與木¶
　若相顧而墜者使人神駭目眩又行數里得泉之泓¶
　澄渟溜者焉洑出石罅激而為迅流者焉陰木蔭其¶
　巔幽草繚其趾賔欲休咸曰莫此地為宜即下馬披¶
　草踞石列坐又行十里許大抵一峯一盤一溪一曲¶
　山勢益竒峭樹林益多杉檜栝栢而無他凢木也溪¶
　花種種金間玉錯芬香入鼻幽意可愛木蘿松鬛罥¶
<pb:KR3k0050_WYG_059-36b>¶
　人衣袖又縈紆行數里得岡之髙遽陟而上馬力殆¶
　不能勝行茂林下又五里兩嶺若岐中得浮屠氏之¶
　居曰大雲寺有僧數軰來迎延入館於寺之東軒林¶
　巒樹石櫛比楯立皆在几席之下憇過謁主僧英公¶
　相與陟西嶺過文殊巖巖前長杉數本挺立有磴懸¶
　焉下瞰無底之壑危峯怪石巑岏巧鬬試一臨之毛¶
　骨森豎南望五臺諸峯若相聨絡無間斷西北而望¶
　峰豁而川明村墟井邑隱約微茫如奕棋局然徜徉¶
<pb:KR3k0050_WYG_059-37a>¶
　者久之廻乃徑北嶺登萱草坡蓋龍山絶頂也嶺秀¶
　峻絶無路可躋步草而徃深弱且滑甚攀條捫蘿疲¶
　極乃得登四望羣木皆翠杉蒼檜凌雲千尺與山無¶
　窮此龍山勝槩之大全也¶
　　偏凉汀¶
　太行西來數千里環帝都而東又數百里散一支南¶
　出為平灤諸山灤河自塞外迤邐東南行入平灤境¶
　始益大去灤州城北三里許横渡山下是為偏凉汀¶
<pb:KR3k0050_WYG_059-37b>¶
　汀處衆山間據川流之滙山之列其旁者若魯若岩¶
　若紫金瓦嶺之屬㕘差連亘狻猊踞而龍蛇走其間¶
　林壑幽勝草木䓤蒨水之經其下者若漆若沮若清¶
　水肥河之類下流胥㑹膏黛渟而綺縠張其間鳬鴈¶
　翔集鱗族潛泳是誠一郡之竒觀也¶
　　黄榆馬嶺¶
　余厯三關返邢之内丘宿晨由内丘出南門異道而¶
　行可四十里得陂陀土山又數里轉山足為黄寺使¶
<pb:KR3k0050_WYG_059-38a>¶
　者當屯所也署踞寺門而廬割寺三之一前伏泉如¶
　濟滙為池中有亭亭折而右度嶺得大澗兩山夾之¶
　中流泉鏗然鳴巨石如象而黑者累累若下飲循澗¶
　可二十里得村曰米花度米花村數里得一嶺始與¶
　泉左嶺益髙忽下墜為谷若井然山類多土亡竒稍¶
　可以田忽蒼翠而聳出其背為障數闕可以架筆問¶
　之土人曰此所謂龍霄山也又穿一二嶺久之山益¶
　束而愜兩壁陡上數百仞竒石拏攫争奮為下輿猿¶
<pb:KR3k0050_WYG_059-38b>¶
　接縈紆乃上步數躓又可十餘里山忽兩却而闢成¶
　巨壑可屯數萬人旁稍髙阜居民廬之百餘家突起¶
　而壘者二其一寺據之其一曰宋家莊堡亦使者當¶
　屯所也堡距黄寺可六十里許其西北距黄榆嶺七¶
　十里而遥西距馬嶺五十里而遥西稍北距錦繡堂¶
　嶺四十里而遥堡綰之蓋走大路要道也余宿堡四¶
　鼓乘月起擬之黄榆行五十餘里類多大澗雜石低¶
　昻土山余甚厭之以其勝不能當龍泉半而亡何度¶
<pb:KR3k0050_WYG_059-39a>¶
　一嶺稍下山四却而闢其圓若規道欲絶者徐睨前¶
　旌旗如左元放破壁而入迫之得一間道僅容一馬崖¶
　造天石色秀削太古水聲淙淙不斷蹙沸泡起中石¶
　輒韻旋轉十餘折仰視天亦隨而迂迴者色或青或¶
　蒼或赤以山映之故泉益雄石益爭勝中有偃石從¶
　數丈許衡半之其潤可以碑過半里許始出峽崖復¶
　稍稍闢矣遥望右崖際天直走而西上為連城自然¶
　睥晲樓櫓懸壁千仞中忽有泉注而下為柱得日若¶
<pb:KR3k0050_WYG_059-39b>¶
　瓊得空若琉璃所得若白銀下飛瀑絶陘左崖鳥道¶
　千折而上為天井關石竒秀萬狀余足數踣氣拂逆然¶
　時時心語龍泉勝乃不能當此半幾欲奪彼記語子¶
　之既抵關肩峻壁而脇大壑不知幾百千仞關口一¶
　横澗澗以橋而度已度折右上里許得山頂以為山¶
　盡是矣既登而西北望髙倍屣者十者百者不可窮¶
　至目境盡而止信乎稱太行天下脊又云上黨者天¶
　與黨也歸宿宋家莊堡以當祀纛還順徳暫還大名¶
<pb:KR3k0050_WYG_059-40a>¶
　又旬日復屯黄寺再之宋家莊乃上馬嶺馬嶺道近¶
　黄榆十之三險半之饒水泉雜石為足枳夕宿於關¶
　大風起轟殷若席捲三晉而東擲之海予卧石室中¶
　惴惴不能寐五鼓風息起閲西城關兩山中斷若劈¶
　巨靈斧者下視寥閴不見底為橋道之其西不可以¶
　旋馬蓋天險也已¶
<pb:KR3k0050_WYG_059-41a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_059-41b>¶
　山海經云北海幽都黑水出焉其上有𤣥鳥𤣥蛇𤣥¶
　豹𤣥虎𤣥狐是為太𤣥之山有𤣥丘之民¶
　¶
　¶
　¶
　¶
　¶
　圖書編卷五十九¶
