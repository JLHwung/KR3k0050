# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.235150
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷六十四
<pb:KR3k0050_WYG_064-1a>¶
欽定四庫全書¶
　圖書編卷六十四¶
　　　　　　　　　　　　　明　章潢　撰¶
　　兩浙山川總叙¶
　兩浙山川不可勝數余嘗廵厯旁觀㑹其大都維浙¶
　中流随山圻土積岨盤岡瀦為大澤環以巨海維浙¶
　西山導冡自天目西北折于下山南逹于富春峰巒¶
　起伏雲矗霄馳越垂霤踰百丈萃于餘杭之徑山錢¶
<pb:KR3k0050_WYG_064-1b>¶
　塘之龍山又東北逹于金牛以入于澉浦諸山維浙¶
　東山導冡月江郎泉山浮葢至于翠光岑山至于爛¶
　柯東北折于勲山九際䑓湖至于縉雲大陽至于金¶
　華覆釡大盆至于東白勾乗玉京至于秦望㑹稽東¶
　過嵊山天姥逹于天台華頂北至四明大白東折於¶
　蛟門虎蹲峙為海門西逹于括蒼少㣲至于大梁南¶
　田至於大羅天䑓底于鴈蕩横為海嶠維淅源西南¶
　導濲水合東白大盆之源出為婺水至於蘭溪東南¶
<pb:KR3k0050_WYG_064-2a>¶
　導烏傷東白大盆之陽東流為浣浦又西絡于漁浦¶
　皆北流以入扵江開化壽昌導歙西來流入于江導¶
　新安水自遂昌逹淳安絶分水下于桐溪紫溪導天¶
　目之南過新城下富陽皆東南流以入于江天目導¶
　苕滙為霅溪入于具區括蒼導洄溪出于青田東南¶
　至永嘉滙為蜃江過飛雲横陽而入子海導&KR1476;溪合¶
　東小江踰東江為曹娥之水逹扵海四明導姚江東¶
　帶慈谿亂于鄞江傳于大浹入扵海維浙江潮汐江¶
<pb:KR3k0050_WYG_064-2b>¶
　流海下蛟門胥山相去數百里龕赭二山相去五里¶
　而近鼈子山横門如濫潮生海上横奔兩岸射激東¶
　西不得其門及至龕赭遏于江流限如伏檻潮始生¶
　怒潮勢葢髙横海入海浙之山川茲其大都云¶
<pb:KR3k0050_WYG_064-3a>¶
¶
<pb:KR3k0050_WYG_064-4a>¶
　浙江杭州府山曰呉山(府治東南左臨大江右/瞰西湖為一郡勝槩)瑞石山¶
　(府治西北接吴/山下有紫雲洞)寳山(府治南吴/山之西)鳯凰山(府治南山俯/大江南望海)¶
　(門勢若鳯凰/欲飛之状)南屏山(府治西怪石聳秀中穿/一洞其上石壁若屏)孤山(西/湖)¶
　(上獨立一峯為/湖山勝絶䖏)秦望山(秦始皇東遊登此欲渡會稽/故名山東南有羅刹石横截)¶
　(江/濤)五雲山(上有際院有/井大旱不竭)桐扣山(府城東北五十里下/有石鼓晋武帝時用)¶
　(崩出一石鼓扣之無聲張華取蜀/桐木刻魚形扣之聲聞&KR0190;里故名)安樂山(餘/杭)大滌山¶
　(中有日月分精金堂玉室人謂此山清幽可喜滌塵/心故名大滌其中峯曰白鹿山上有許邁升天壇丹)¶
　(竈遺跡及大滌棲真石室白茆歸雲鳴鈴龍蜕諸洞/有来仙巖下有九鎖山縈紆凢九折曰天闕藏雲飛)¶
<pb:KR3k0050_WYG_064-4b>¶
　(鸞凌虛通真龍吟洞㣲雲璈朝元又有舞/掌翠蛟桃花飛瀑諸泉今洞霄宫在焉)天柱山(四/隅)¶
　(陡絶聳/翠參天)衣錦山(臨安治南本名石鏡山東峯有/圓石徑二尺七寸其光如鏡)九仙¶
　山(臨/安)天目山(臨安縣西五十里髙三千九百丈周八/百里亘杭宣湖徵四州道書為  三)¶
　(十四洞元和志云天日有兩峯峯頂各一池左右相/對如目左属臨安右屬扵潜東西二瀑布漬注為池)¶
　(名蛟龍池又有上中下三池/池上有潭如仰箕曰箕潭)徑山(天目之東北峯有/路可通五峯周抱)¶
　(竒勝/特異)岝㟧山(扵潜縣西峭聳清絶下浸碧溪旁環翠/岫遥暎天目為醒心豁目傑特之觀)¶
　青牛(新/城)千頃山(昌化西北上廣千頃/有龍湫魚背金銀色)大鵠頭山¶
　(山勢上凌霄漢上/有龍池闊三百畆)南髙峰(府治西上有古塔下有/石屋杭都賦南北髙峯)¶
<pb:KR3k0050_WYG_064-5a>¶
　(獨秀羣/嶺之表)北髙峯(府治/西北)天竺峰(葛仙得/道之所)飛來峯(晋西天/僧慧理)¶
　(登此山歎曰此是天竺國靈鷲山之小嶺嶺/不知何年飛來因號其峯曰飛來一曰鷲)萬松嶺¶
　(在府城南/夾道栽松)西湖(周囬三十里其源出扵武林泉山川/秀發景物華麗舊稱有西湖十景)¶
　嘉興府山曰五䑓(府治西北有/石刻法華經)胥山(子胥/廟出)秦住(海塩/秦皇)¶
　(登/此)金粟(有石篆書/三十八字)陳山(崇/德)龍湫(平/湖)甑山(桐/鄕)獨山(海塩/不與)¶
　(諸山相接上置/烽&KR0008;以防海㓂)石㠶山(海中石㠶之東/有鷹窠頂上)穿山洞(在長/墻山)¶
　(下臨海有/巖如洞)¶
　湖州府山曰峴山(城/南)浮玉山(玉壺中巨石如積坡陀/磈礧不以水盈縮為髙)¶
<pb:KR3k0050_WYG_064-5b>¶
　(卑故名此山之南両小/峯参差曰上下釣魚山)道塲山(汪藻云㳺道塲者如/入王侯之家過何山)¶
　(者如造髙人/隱士之居)卞山(髙六千丈非晴天/爽月不見其頂)西塞山(張志和/詩西塞)¶
　(山邊白鷺飛桃/花流水鱖魚肥)包山(烏程即夫椒/夫差所棲)烏瞻(長/興)計籌(武康/越大)¶
　(夫計然嘗/籌箕扵此)天泉(武/康)封山(古防風氏/封守之地)梅溪山(安吉山根/聳一石髙)¶
　(百餘丈色清而形圓四面陡絶不可登陟上復有盤/石圓如車葢遇大風雨則旋轉號為石磨轉疾則年)¶
　(豐遲則嵗/歉亦多騐)¶
　嚴州府山曰烏龍(嶺有三/湾六曲)南山(淳/安)東泉(淳安東北有/紫瑞峯如青)¶
　(芙蓉出泉三/𣲖並東注)蔗山(山分八面水注十/𣲖有平田二傾)仙居洞(淳安東/南接連)¶
<pb:KR3k0050_WYG_064-6a>¶
　(十數洞皆有一竅往来最艱外一洞有石如/龍蟠又有石座上作盆池龍口水注其中)乳洞(淳安/洞門)¶
　(廣三丈許仰視五六十丈青石如斷中有泉大旱不涸/又有獅子洞其門差小中有白石蹲踞若獅形洞之旁)¶
　(有幞頭石屹然臨水髙十餘丈廣八十尺漾井泉出其/下又有石柱聳立山足髙數丈圍丈餘又有石船長四)¶
　(丈髙丈餘屹然水中如/船之尾懸一石如舵然)閬仙洞(桐廬相傳昔有仙人居/此中有石床臥之甚温)¶
　(石鼓撃之則鳴又有石/龍石橋巨蟾碧雞之類)富春山(子陵/隠處)釣臺(東西二臺各髙/數百丈子陵垂)¶
　(釣/處)石英山(遂安産/白石英)巖山洞(夀昌山有五峯曰華/盖帽玉露慶雲景星)慶雲山(分/水)¶
　金華府山曰金華(府城北黄初/平叱羊於此)蘭隂(蘭/溪)洞巖山(髙百/餘丈)¶
　(山石瀉巖鬱紆靈洞凡六著名者三曰白雲擁雪紫/霞三洞相環如貫珠東北怪石屹立稱為小飛来峯)¶
<pb:KR3k0050_WYG_064-6b>¶
　(峯下有泉曰天池/泉清可鑑毫髮)東白(東/陽)稍巖山(髙四十五丈上有/石巖巖中有石室)¶
　(深廣各十餘丈/巖巒叢互故名)雲横山(義烏上有峭壁髙百丈廣/三十五丈俯臨華溪又有)¶
　(穿身巖餧虎岩如来/峯七佛峯行道塔)方巖山(永康四面如削駕飛/橋石梯而登絶頂兩)¶
　(巖相峙為闗上有亭曰透闗亭自亭而入地平衍/約數百畝中有一池池側有硯井井後有髙巖數)¶
　(仞巖下石深二丈廣數丈僧因搆石居之又有山/曰桃花巖巖赤白相閒狀類桃花有洞可容千人)¶
　(絶頂小洞可/容二三十人)華釡山(永康四圍頗髙其狀如釡又/有五指巖白睂巖山腰有白)¶
　(石如眉又有石倉/巖髙一百五十丈)石室山(永康髙百餘丈縁崖而/上南北二穴相通可容)¶
　(數百人中有石柱/又有石形似龜)仙華山(浦江髙一百五十丈東/溪之源出焉峯有五内)¶
<pb:KR3k0050_WYG_064-7a>¶
　(有石/室)寳掌山(與仙華相近浦江山水/惟此與仙華為最勝)白陽山(武/義)石城¶
　山(永/康)鮑令巖(東/陳)金華洞(其洞有三曰朝真氷壺雙龍/朝真居山頂巨石如龜横當)¶
　(其穴穴中數石/如人名群仙洞)¶
　衢州府山曰崢嵘(城治/後)爛柯(道書所謂青霞第八/洞天爛柯福地是也)烏¶
　石山(延袤十里髙二百五十仭周/匝如城又有石門俗號寨門)東華(龍/游)三衢(峭峯/竒石)¶
　(玲瓏紺碧夭矯槎牙不可名状上巖洞名/曰碧玉中有石室旁通二門榜曰玉龍)江郎山(江/山)¶
　(縣南一名金純山有三峯悉數百尺色丹奪目不可/仰視頂有池產碧蓮金鯽山半有巖危石空懸中有)¶
　(結/廬)蟠桃(開/化)浮蓋仙山(江山縣南中有仙洞石/壇石屏石鍾石筍諸勝)仙霞嶺¶
<pb:KR3k0050_WYG_064-7b>¶
　(江/山)白石山(龍㳺山有圓石聳二十/餘丈其色純白故名)龍丘山(山有九石/特秀林表)¶
　(色丹白逺望之状肖芙蓉漢龍丘長隱此與/𫿞子陵友善山際有巖穴唐徐安眞讀書處)¶
　處州府山曰南明(城南有米芾書南明山字/又有葛仙𨽻靈崇二字)天王山¶
　(城西又三巖中/巖有飛瀑㵼落)石僧山(山腹有石/状如仙)石半山(山形/如羊)小蓬¶
　萊山(縉/雲)仙都山(縉/雲)石門山(在石盖山之西/兩峯相對如門)瀑布山(縉/雲)¶
　(背有飛泉&KR0904;/落三十餘丈)萬松(縉/雲)吏隱(李陽氷退/居于此)百仭(松/陽)唐山(遂/昌)¶
　大樓巖(山有飛瀑春夏不竭冬凝結猶/玉乳巖下為龍泓者三十有六)龍安洞(對大/樓巖)¶
　鳯凰山(龍/泉)百丈(慶/元)牛頭(雲/和)白馬(宣/平)敕木(景/寧)¶
<pb:KR3k0050_WYG_064-8a>¶
　紹興府山曰卧龍(城/内)葛山(城東句踐採/葛作絲處)㑹稽山(城東/南陽)¶
　(州鎮山史記注禹到大越上苗山爵有徳封有功/更名㑹稽上有陽明洞即三十六洞天之第十一)石¶
　㠶山(遥望如張/㠶臨水)秦望(為衆峯/之傑)五洩山(諸暨境兩山夾/溪壁立雲漢雙)¶
　(瀑奔流沿歴五級下注溪壑淙激如雷震撼/巖谷飛沫如雪溟濛數里俗名小鴈蕩山)白水山¶
　(餘姚山壁峭立有瀑布嶺上有泉四十二道素練垂/而下嶺有三台峯有屏風巖下有龍湫有屏風潭有)¶
　(洗藥溪别有巖曰寒草巖/又有石屋雲根葢絶勝也)四明山(髙一萬八千丈周/二百一十里峯二)¶
　(百八十有二道書為丹山赤水之天山心右有/石窻四面玲瓏如户牖通冒星辰之光故名)東山¶
　(上虞謝安石所居/靈運讀書扵此)丹池山(嵊/)沃州山(新昌晋支/道所居)天姥¶
<pb:KR3k0050_WYG_064-8b>¶
　山(李白詩天姥連天向天/横勢㧞五嶽掩赤城)石傘峰　清風嶺(嵊/)¶
　寧波府山曰四明(城/西)阿育王山(壁立千仭其/中石室虚明)姜山(有/石)¶
　(洞三後洞上有/小穴形圓如月)蘆山(慈/谿)雪竇山(奉化中有雪竇寺千/丈巖瀑布泉藤龕錦)¶
　(地池隱潭/形勝非一)石樓山(有石如屋両崖/夾澗飛瀑亂瀉)丹小山(奉/化)梓䕃(定/海)¶
　招寳山(定/海)蛟門山(出此即大海洋古人稱蛟/門虎蹲天設之險即此地)伏龍山¶
　(跨東西両海門状如卧龍内/有千丈巖海眼泉石壇乳井)普陀落迦山(徃時髙䴡/日本暹羅)¶
　(諸國皆由此取道以/候風信一名梅岑山)象山(象山/縣)灌門海(定海東北故/昌國縣海中)¶
　(有砥柱屹立中流望之如人拱立水湧扵此旋漏旋/沸舟行必投以物殺其勢而後過風雨將作有聲如)¶
<pb:KR3k0050_WYG_064-9a>¶
　(雷/)¶
　台州府山曰大固(城/内)蓋竹山(城南上有飛霞石有香/爐天門二峯最為逰覧)¶
　(之/所)天門山(髙數千仭傍有香岩石井釣/䑓白竹岡西麓有閬風䑓)金鰲山(府城/東南)¶
　委羽山(黃巖劉奉林控鶴墜/翮道書第二洞天)赤城山(天台山赤狀如/雲霞望之如雉)¶
　(堞/)瀑布山(陸羽記云天下第十七水/與福聖國清二瀑為三)石橋山(晋孫綽/賦跨穹)¶
　(窿之懸崖臨萬/丈之絶溟即此)天台山(道書上應台星八重視之如/一㠶髙一萬八千丈周廽八)¶
　(百里去天不逺路由福溪水險而清前有石橋廣不/盈尺長數十丈下有絶澗惟志其身始能濟必梯嵓)¶
　(壁援藤蘿方得平路上有瓊樓/玉闕天堂碧林醴酒仙物畢具)司馬悔山(子㣲隱此/被徴出而)¶
<pb:KR3k0050_WYG_064-9b>¶
　(悔故/名)獅子山(太平東南有百丈/巖羅漢洞智者泉)華頂峯(髙萬丈絶頂/東望滄海)¶
　玉霄峯(重崖叠障松竹葱/蒨前有雙石夾徑)玉京洞(在赤/城山)桃源洞(一名/劉阮)¶
　(洞/)括蒼洞(僊居東南劉光詩古/洞藏真不記年即此)&KR0330;羗山(僊居上有石/刻字如科斗)¶
　尾閭(東海中與海/門馬筋相值)¶
　温州府山曰華葢(府城東下有容成洞道書十八洞/天上有石龜池青牛谷□井老松)¶
　(泉蒙/泉)天䑓山(山形如甑旁有十三峯環列先後中有/傳巖瀑布泉蟾蜍石龍聽洞石柱諸勝)¶
　仙巗(瑞安大羅山之陽道書二十六福地上有三皇/井巖頂有黃帝池廣五百餘畆水分八𣲖下有)¶
　(玉函潭龍鬚潭雷/潭梅雨潭三姑潭)西際山(西南北三面蒼崖峭立環/若翠屏惟東一面軒豁如)¶
<pb:KR3k0050_WYG_064-10a>¶
　(門大海在前潮生/日出葢偉觀也)鴈蕩山(樂清髙四十里頂有湖方/可十里水常不涸春鴈歸)¶
　(時多宿扵此故名東外谷峯五内谷峯四十/有八西内外谷峯各二十有四建寺一十八)林亭山¶
　(在新羅山之南有大石瞰/海登之可望海中日出)玉蒼(平/陽)南鴈蕩山(平陽縣/西南北)¶
　(自穹嶺南自施巖皆名鴈蕩上有明玉/峯峯頂有池相連曰白雲山髙挿雲漢)龍湫(在鴈蕩/東范宗)¶
　(尹詩龍湫信竒/絶飛泉落雲間)大石巖(府城北第十二福地/上有石室可容千人)容成洞¶
　(在華葢山下相傳黃帝/時容成子脩道之地)¶
　　天目山¶
　天目之山雄視両浙髙可三千八百丈横亘八百餘¶
<pb:KR3k0050_WYG_064-10b>¶
　里故洞𤣥集第為三十四洞天云隆慶嵗辛未三月¶
　自餘杭啓行行七十里日暮始宿大坂厥明行三十¶
　里至滿嶺南北兩山皆盤旋曲折似漸入佳境矣再¶
　行三里許山之北石骨林立中忽開一洞曽有道人¶
　經過問之樵人曰此洞髙若干許荅以髙六尺有竒¶
　道人以手杖度之果符其數當有金銀二物以厭其¶
　勝覽之數日果得二山一名金嶅塢一名銀山總督¶
　軍門立牌嚴禁搜挖有可稽者申刻始駐雙清莊入¶
<pb:KR3k0050_WYG_064-11a>¶
　浮玉禪林瞻梁昭明太子遺像以昭明曽讀書扵此¶
　偶目疾痛甚洗而復明故以雙清名莊也山僧道其¶
　源委甚悉次早西行入山初至仰止山亭以倚翠亭¶
　旁有巨石髙而且方石名倚翠因以名亭也三至如¶
　斯亭泉横澗道衝出勢不可属作石梁以渡之曰半¶
　山橋左有響水巖泉水從右奔注側耳聴之其琤琤¶
　之聲若自石中出者傳言巗石虛空以故聲應如響¶
　理不可曉再上有觀音石平正如坻自牛眠亭少折¶
<pb:KR3k0050_WYG_064-11b>¶
　而上見古杉一株大可九圍其枝皆下向復昻勢如¶
　虬龍殊為可玩遂至眞際亭兩山夾道流泉瀑布之¶
　勝且謂此亭扼一山之吭澗泉從此下注雙清約十¶
　里有竒中有一道分流左右不知所歸遂入髙峰塔¶
　院髙峰者寺之開山祖師有定性子題其居曰眞空¶
　洞飛雲閣皆偙獅子巗而立内有髙峯肉身以缸覆¶
　之塗以灰𦵏扵獅子口中其形唇掀而上昂毫髪不¶
　爽頃之僧乃出髙麗銅鉢盂撫摩乆之制極精巧啓¶
<pb:KR3k0050_WYG_064-12a>¶
　視窻外則臨崖千丈不測中有一石直起為象鼻峰¶
　獨立獅座之表亦山中一佳境也入山初尚雨霽少¶
　頃雲霧沉霾不辨咫尺風急復霽遂命肩輿北上而¶
　東路南有玉柱峯形方而微黒僅有縐紋可數不及¶
　鴈蕩逺甚北有一石突出而平曰望江䑓乆不經人¶
　跡草樹已森然矣至普同塔院又見一大樹减前一¶
　圍特中分二榦直起尤為竒絶坐中峯塔院出髙麗¶
　所製袈裟長計一丈有五復下藏雲塔怡道亭又東¶
<pb:KR3k0050_WYG_064-12b>¶
　入斷崖塔院當門有一樹其髙大不减普同又東往¶
　正殿入幻住庵又南望立玉亭乃中峯脩眞處也扵¶
　山麓特申一股其地甚平計一畆許其崖深㡬萬丈¶
　下瞷無底殊不可措足東西竒峰千仭壁立亭則誅¶
　茅為之且覆以三松一松獨偃卧其上亭隠然若匿¶
　予側身俯首而出仰視俯臨令人心悸目眩深邃幽¶
　寂竒麗六者兼之古穪蓬萊仙島眞為不忝此天目¶
　第一竒絶處也東坡忠觀碑記所謂龍飛鳳舞鳳舞¶
<pb:KR3k0050_WYG_064-13a>¶
　即此山之麓而龍飛則山之枕中峰塔北者時隂風¶
　怒號凛洌如冬從者皆以両手附耳古穪山深六月¶
　寒信哉昔日中峰迷昧不通自誓獨立七日不悟當¶
　墜崖而死越七日明心見性因名其亭以立玉後中¶
　峰乃東入幻住庵遂轉西南下坐着衣亭亭前山茶¶
　海棠僅爾半殘氣候寒暖遂與下界頓異若此亭之¶
　上有望雲菴惟一老僧坐石補衲少頃八真空洞一¶
　飯飯畢暫卧僧房未㡬家人報余曰天霽甚已非初¶
<pb:KR3k0050_WYG_064-13b>¶
　入山景象矣促予起起坐洞中南望新城嚴州以及¶
　桐廬冨陽群山近者尚有形可指再逺者望之則如¶
　藍玉萬片又再逺者則淡雲一抹竟不知其為山也¶
　雖使王維執筆能寫此變態虚空色相耶僧聽泉復語¶
　予以北有張公洞昔張眞人曽煉丹于此同僧掃石¶
　以坐視之則石之突出而帡幪者計二十丈軒豁可¶
　愛西有石壁四五丈横鎻洞口泉皆石中流出名曰¶
　石骨水如梅雨絲絲而下較之他水氣味甘重逈絶¶
<pb:KR3k0050_WYG_064-14a>¶
　又一小洞天也天色愈霽日始升僧云如此晴霽十¶
　不及見二三故轉為雲霧山導予直登山頂最髙處¶
　復從斷崖塔後進歴二䑓渉其頂恍若置身青雲之¶
　上傍有石如鐡板状似斷而属俗傳乃仙人所鋸者¶
　中有一石獨聳上薄雲漢坐而凝目視之則東之臨¶
　安北之孝豐安吉東之金陵北之寧國諸山歴歴如¶
　指掌而前之所見南山愈小愈下又悉如蟻封矣¶
<pb:KR3k0050_WYG_064-15a>¶
¶
<pb:KR3k0050_WYG_064-16a>¶
　　西湖諸山¶
　錢塘孤山屹立西湖中有金沙井有六一泉有林逋¶
　放鶴亭逋墓在其南巨石山一名寳石山在西湖北¶
　髙六十三丈周廽一十三里傍有石甑山上有七層¶
　古塔今稱為保叔塔山麓有䌫船石相傳秦始皇東¶
　㳺汎海艤舟扵此舊制西湖本通海東至沙河塘南¶
　向大江也故始皇䌫舟扵此宋宣和中鐫此石為佛¶
　遂名為大石佛北有落星石二一在山北址一在山¶
<pb:KR3k0050_WYG_064-16b>¶
　崖後巾子峰在落星石後西有參寥泉(詳見/通志)西為寳¶
　雲山又西為葛嶺相傳為葛洪煉丹之所嶺上有葛¶
　仙翁墓又西有虎頭巖山形突出若虎頭然呉越納¶
　土後望氣者云杭州有王氣宋藝祖命鑿之巖下有¶
　儀王墓葛嶺之西為履泰山有棲霞嶺下有岳武穆¶
　王墓有翊忠祠又有牛臯墓在劔門闗畔嶺有掃箒¶
　塢黄龍洞履㤗之右為仙姑山有張憲墓仙姑山西¶
　為青芝塢青芝塢西南為慶化山水竹塢宋置部司¶
<pb:KR3k0050_WYG_064-17a>¶
　前軍寨旁有周杞墓兄弟忠信名震一時云又西南¶
　為駝巘嶺過行春橋入九里松唐刺史表仁敬守杭¶
　植松以逹靈竺凢九里前有小方池曰玉泉旱澇不¶
　竭舊誌為流出山外溉田三千餘頃折而南為仙芝¶
　嶺西為集慶山又西南過合澗為武林山俗穪西山¶
　在錢塘縣西一十五里髙九十二丈周一十二里其¶
　峰之北起者曰北髙峯山前有飛來峯晋咸和間西¶
　僧慧理登而歎曰此乃天竺國靈鷲山之小嶺不知¶
<pb:KR3k0050_WYG_064-17b>¶
　何日飛來仙靈窟今復爾否因名山曰靈隐建靈隐¶
　寺命其峯曰飛來支分而囬拱者又有石筍靈鷲稽¶
　畱月桂蓮花諸峰有龍泓青林玉乳射旭呼猿諸洞¶
　有三生石有煉丹井有冷泉亭又有蕭公茯苓白沙¶
　金沙諸泉有下天竺寺上天竺寺西有嚴將軍墓南¶
　屏山刻家人卦中庸樂記篇乃唐人八分書後人誤¶
　刻為司馬温公書其凌空而中峙者為慧日峰今以¶
　凈悲寺後卷石刻慧日峰亦誤也又南曰烟霞嶺洞¶
<pb:KR3k0050_WYG_064-18a>¶
　壑虛窈泉味清甘聲如金石名曰水樂洞陟蹬屈折¶
　而上曰南髙峯在南北諸山之界玉岑山在南屏西¶
　南其對曰赤山山之隂有筲箕泉赤山之北曰三台¶
　山有于肅愍公墓三台山而北曰小麥嶺又西曰大¶
　麥嶺其旁為花家山西北為靈石山又西為南籠山¶
　風篁嶺下宋陳剛中墓上有龍井龍井之匯為九溪¶
　其西為十八澗栗山在錢塘縣西十七里髙二十二¶
　丈周十八里有石人嶺玉女巗過嶺為西溪有趙襄¶
<pb:KR3k0050_WYG_064-18b>¶
　格公墓大慈山在縣西南十里有虎跑泉南曰筆架¶
　山有忠節祠又南曰包家山有冷泉峪多桃花號小¶
　桃源又南曰梯雲嶺慈雲嶺之南曰龍山一名卧龍¶
　山有豋雲䑓珎珠泉宋籍田郊壇髙禖壇遺址在焉¶
　稍南曰妙因山有吴越國文穆王忠獻王墓宋建表¶
　忠觀月輪山在龍山南形圓如月甚髙聳者為月輪¶
　峰有六和塔五雲山在龍山西南髙百丈周十五里¶
　有井大旱不涸秦望山在錢塘縣南一十二里髙一¶
<pb:KR3k0050_WYG_064-19a>¶
　百六十丈輿地志秦始皇欲度㑹稽登此南望因名¶
　有羅利石定山在錢塘江上髙七十五丈周廽九里¶
　有竒江濤至是輙抑過則濆怒若雷浮山在縣東南¶
　四十里海濤入錢塘江勢若雷霆而浮山峙扵江中¶
　與漁浦諸山相望潮乃廽伏激射若神慿焉廟山在¶
　浮山南十里潮勢至此方殺西湖故名聖湖繞三十¶
　里漢時金牛見湖中人言明聖之瑞遂稱明聖湖介¶
　于錢塘又稱錢塘湖負郭而西故又稱西湖云¶
<pb:KR3k0050_WYG_064-19b>¶
　　西湖¶
　西湖故明聖湖也周繞三十里三面環山谿谷縷注¶
　下有淵泉百道瀦為湖漢時金牛見湖中人言明聖¶
　之瑞遂穪明聖湖以其介于錢塘也又穪錢塘湖以¶
　其輸委于下湖也又稱上湖以其負郭而西也故稱¶
　西湖云西湖諸山之脉皆宗天目天目西去府治一¶
　百七十里髙三千九百丈周廣五百五十里蜿蟺東¶
　來凌深㧞峭舒岡布麓若翔若舞萃于錢塘而崷崒¶
<pb:KR3k0050_WYG_064-20a>¶
　于天竺從此而南而東則為龍井為大慈為玉岑為¶
　積慶為南屏為龍為鳳為吴皆謂之南山從此而北¶
　而東則為靈隱為仙姑為履泰為寶雲為巨石皆謂之北山¶
　南山之脉分為數道貫于城中則廵䑓藩垣帥閫府¶
　治運司黌舍諸署清河文錦夀安弼教東里䀋橋禇¶
　塘諸市在宋則為大内德夀宋陽祐聖諸官隠隱賑¶
　賑皆王氣所鍾而其外邏則自龍山沿江而東環沙¶
　河而包括露骨于茅山艮山皆其䕶沙也北山之脉¶
<pb:KR3k0050_WYG_064-20b>¶
　分為四道貫扵城中則臬䑓分司諸署觀橋純禮諸¶
　市在家則為開元景靈大乙龍翔諸宫隠隠賑賑皆¶
　王氣所鍾而其外邏則自霍山繞湖市半道紅衝武¶
　林門露骨于武林山皆其護沙也聨絡周匝釣緜秀¶
　絶鬰䓤扶輿之氣盤結鞏厚濬發光華體魄閎矣潮¶
　撃海門而上者晝夜再至夫以山奔水導而逆以海¶
　潮則氣脉不觧故東南雄藩形勢浩偉生殖繁茂未¶
　有若錢塘者也南北諸山崢嶸廽繞滙為西湖洩惡¶
<pb:KR3k0050_WYG_064-21a>¶
　停深皎㓗圓瑩雖水經有明聖之號天竺有靈運之¶
　亭飛來有慧理之塔孤山有天嘉之檜然華艷之蹟¶
　題詠之篇寥落莫睹逮于中唐而經理漸著矣¶
　　㑹稽山¶
　㑹稽山在縣東南一十二里古防山也經史地志曰¶
　防山曰苗山曰茅山曰衡山曰釜山曰覆鬴曰棟山¶
　曰南山其實皆一山也周禮掦州之鎮山山海經曰¶
　㑹稽山上多金玉下多砆石勺水出焉史記禹㑹江¶
<pb:KR3k0050_WYG_064-21b>¶
　南計功而崩因𦵏焉命曰㑹稽㑹稽者㑹計也山之¶
　東有隴隠若劍脊西嚮而下有窆石窆石之右是為¶
　禹廟背湖而南嚮舊經禹廟之梅梁張僧繇𦘕龍于¶
　其上風雨夜飛入鏡湖人見梁上萍藻始駭異之乃¶
　以鐡維于柱此亦近誕而自宋以來葢傳其説云禹¶
　廟之西曰中峰下有禹寺寺之後相傳為禹陵陵有¶
　禹井有菲泉以禹菲飲食故名山之東北接官嶺其¶
　上有盤石屹立曰䧏仙䑓下有茗塢淘沙徑山南曰¶
<pb:KR3k0050_WYG_064-22a>¶
　茅現一名玉笥其别峯曰石傘曰香爐西北五里與¶
　宛委山相接宛委山有石匱壁立中有孔穴號陽明洞¶
　即舊經所謂三十六洞天之十一洞也夏禹發之得¶
　赤珪如日碧珪如月又中得金簡玉字之書悟百川¶
　之理賀知章纂山記曰黄帝號宛委穴為赤帝陽明¶
　之府扵此藏書大禹始于此穴得書復于此穴藏書¶
　因謂之禹穴越句踐自夫椒之敗棲于㑹稽之石室¶
　服犢鼻着樵頭斫剉飬馬葢此處也史記秦始皇上¶
<pb:KR3k0050_WYG_064-22b>¶
　㑹稽祭大禹望扵南海刻頌秦德金山下傳有始皇¶
　坐石並無刻石唯縣西南七十里有刻石山一名鵝¶
　鼻山自諸暨入㑹稽此山為最髙越絶云始皇以三¶
　十七年來㳺㑹稽正月甲戌到越畱舍都亭取錢塘¶
　浙江岑石長四丈四尺南北面廣一尺東西面廣一¶
　尺六寸刻文於大越東山上水經云秦始皇豋㑹稽¶
　山刻石紀功尚在山側孫暢之述征記云丞相李斯¶
　所篆也梁書竟陵王子良為㑹稽太守范雲為主薄¶
<pb:KR3k0050_WYG_064-23a>¶
　雲以山上有始皇刻石三句一韻多作両句讀之並¶
　不得韻又字皆大篆人多不詳雲夜取史記讀之明¶
　日登山讀之如流張守節云李斯書㑹稽山刻其字¶
　四寸畫如小指圓刻今文字整頓是小篆字宋姚寛¶
　言嘗上㑹稽東山自秦望山之巔並黄茅無樹木其山¶
　側有三石笋中有水一泓别無他石石笋並無字復¶
　自小徑别至一山俗名鵞鼻山又云越王棲于㑹稽¶
　宫娥避于此本名娥避山俗所名音誤也山頂有巨¶
<pb:KR3k0050_WYG_064-23b>¶
　屋如石中開挿一碑扵其中文皆為風雨所剥隱約¶
　可見缺畫如禹廟沒字碑之類不知此石果岑石否¶
　但此山險絶罕有至者若非始皇之力不能挿碑于¶
　石中或云大篆或云小篆此則不可考及司馬遷自¶
　叙上㑹稽探禹穴然舊經諸書皆以禹穴繋㑹稽山¶
　之宛委山今里人以陽明洞外飛來石下為禹穴諸¶
　凡此類皆流傳失眞矣¶
　　天台山¶
<pb:KR3k0050_WYG_064-24a>¶
　天台山以髙大之故稱台嶽又上應天之三台星故¶
　自昔以靈異聞予每過其地輙欲往逰人曰㳺非踰¶
　月不足以盡其竒予頗難之㑹予官歸得故人新城¶
　黄尹速予逰至則舍扵國清要梅壑潘子與俱而五¶
　峰雙澗之勝已得之行住坐卧間潘子曰㳺天台必¶
　自赤城始此山之南門也自是而北則循佛隴訪石¶
　橋由石橋東行則為天封華頂西行則為萬年桃源¶
　兩巖則為洞天桐栢扵是遂結束自赤城始赤城山¶
<pb:KR3k0050_WYG_064-24b>¶
　純石霞色望之壁立如城具雉堞絶頂有浮屠七級¶
　西北有玉京洞金錢池寺廢無僧已復由故道尋九¶
　里松月色在地人行松影中翌日遂北行踰金地嶺¶
　與察嶺相連其下為漢隠士髙察讀書堂又五里踰¶
　銀地嶺至大慈寺前觀佛隴二大字寺僧曰此知顗¶
　師之初修地也又北行則山水漸益幽雅日昃抵石¶
　橋先上曇華亭倚檻觀之見兩崖門立而石橋横亘¶
　其上廣不盈咫琥上人掉臂行之無怖山北左右肩¶
<pb:KR3k0050_WYG_064-25a>¶
　有雙泉飛出合流而來至橋乃伏出其下瀉為瀑可百餘¶
　丈掛崖石閒既愜所聞復由亭右麓下至新亭接其端而¶
　坐則見石橋似在半天而隤雪之溜自空中下撃潭水作¶
　疾雷聲震動林谷於是乃大詫以為竒觀是夜宿琥上¶
　人海㑹庵天明復往觀之兩日乃從山西行尋萬年寺¶
　由鐵船峽渡羅漢嶺山縈水迴每數里輒一曲及至上¶
　方地則砥平如仰盂登妙蓮閣四眺則八峯迴抱而直¶
　南諸阜纍纍如列㦸排衙兩㵎水至寺門乃合流瀠囘¶
<pb:KR3k0050_WYG_064-25b>¶
　南出前林松杉成列東㵎古松數株皆大十圍有五六¶
　鸛鶴巢其上每休坐樹隂則聞鸛鼓牙及唳鶴之音與¶
　風泉相雜翛然非復人世留信乃去抵䕶國寺出訪泉¶
　天師墓從者曰由此東北行至劉阮洞頗近㑹蔡舉人¶
　中甫陳監元敏之適至遂合䇿尋劉阮洞洞去䕶國二¶
　里而去洞口如門有古木神祠沿㵎而上兩山繡壁參¶
　差夾水立水隨山曲折時潄石有聲曰鳴玉㵎水壖草¶
　樹芊緜東崦特葱蒨可喜曰桃花塢又折而北上路漸¶
<pb:KR3k0050_WYG_064-26a>¶
　艱澁及水窮而路盡有巨潭渟澈如鏡中有洞門潜¶
　通山底其深莫測陳子曰此所謂金橋潭也即劉晨¶
　阮肇遇眞處潭之南有盤石可列坐以飯于是取酒¶
　㑹飲其上仰望三峯倚天而東峙特秀上有石如綰¶
　髻鬟曰雙女峰昔人見雙環戲水或曰乃精靈所適¶
　日晡出山憇白即寺觀巗石亦竒怪是日循董家廟¶
　小田舖渉三四溪至廣嚴寺閱貧婆鍾謁榮師肉身¶
　像師宋淳化間人習禪定多異跡時呼為榮羅漢死¶
<pb:KR3k0050_WYG_064-26b>¶
　而不腐是夕投宿寧國寺在平原後隴靡迤多古松¶
　前浸巨塘紫凝峰在數里外寂厯可數又明日遂問¶
　道訪寒明兩巗明巗大略如鴈蕩寒巗但差小耳巗¶
　西面有唐帽乘馬㾗相見為閭丘大寺像旁有大石¶
　筍如天柱峰正北洞寛平可列席旅㑹南有小塘外¶
　有八寸闗寒巗後洞北明巗尤&KR0201;且廣可容百駟而¶
　梵宇亦宏敞正寒山子所居兩巗凡兩宿還憇國清¶
　黄君又先遣游徼除華頂山路再越日乃偕潘子¶
<pb:KR3k0050_WYG_064-27a>¶
　由顧儒嶺渉歡溪訪齊處士髙歡讀書堂扵普慶寺¶
　及抵天封烏已投林寺舊號靈&KR0469;寔智大師註觧湼¶
　槃經處佛像極壯麗有盤石智者嶺卓錫泉北望一¶
　峰摩雲即華頂也詰旦戒輿人緩行上華頂即遇險¶
　則下輿歩行以亭午至其上中峰孤峭如華葢諸輿¶
　拱羅寺燬僅餘數廊衆木扶踈多檜杉檡櫧其旁近¶
　地有王羲之墨池李太白讀書堂又迤從北上可三¶
　四里有望海尖登其絶頂則錢塘烟樹括蒼峰巒皆¶
<pb:KR3k0050_WYG_064-27b>¶
　隐約可見東向觀海上雲濤如環壁繚肪予乃撫掌¶
　大呌以為竒觀薄暮移宿天峰老瞿曇謂予曰華頂¶
　絶髙處舊有僧寮可觀日出處後以四風毒不可居¶
　故其寮亦廢又曰若自此南行至文殊寺上髙由山¶
　脊行則諸山皆在指頋予頷其言詰朝遂南行至文¶
　殊寺上髙由山脊行則凢邑内諸山皆若翔舞奔躍¶
　在輿馬左右如老瞿曇言輿人曰直南為桐栢岡若¶
　欲尋洞天宫當東從横路扵是遂東洞天宫已廢獨¶
<pb:KR3k0050_WYG_064-28a>¶
　玉霄峰重崖疊嶂岑蔚如故稍南有石門山兩巗對¶
　峙如門各髙數十丈將至澗底乃有石横亘如閾奔¶
　湍來激閾如翻玉練擂鼉皷予踞石注視久之乃復¶
　循故道行桐栢岡過元明廢宫又五里抵桐栢宫其¶
　地有卧龍玉女紫霄筧笥翠㣲蓮華玉泉華琳香琳¶
　凢九峯而宫當其心平原曠衍有村落溪流橋梁水¶
　碓道書穪為金庭洞天吴赤烏初年葛𤣥于此脩真¶
　至唐司馬子微遂捧敕建為桐栢觀宋改為崇道觀¶
<pb:KR3k0050_WYG_064-28b>¶
　今復為桐栢宫云西北有瓊䑓䨇闕去宫可六七里¶
　羽士曰㳺瓊䑓當先休足力即至其處又必去鞵用¶
　縢裹足攀援蘿葛乃得登是夕止宿於黄雲堂次日¶
　早飯已乃偕潘子攀登如其法瓊䑓三面皆翠壁萬¶
　仭峭堅相向如城郭周遶而䑓則南嚮懸居其中折¶
　而東南可二里許為雙𨶔翠壁山至此忽中斷對峙¶
　如𨶔門路出其下而澗水從之然巖石皆陡絶不可¶
　下觀扵是還坐瓊䑓而四壁之華葉曜日含風綺繡¶
<pb:KR3k0050_WYG_064-29a>¶
　紛錯飶香蓊鬰俯瞷百丈潭在䑓左麓紆繞雙闕流¶
　入雲溪屏息無譁其聴益逺眞天台山之第一竒觀¶
　也還宿黃雲明日出洞門盤折而下行數里至福聖庒¶
　觀瀑布又迤而北至翠屏山觀三井皆竒初予自元¶
　明宫來謂桐栢已在平地及觀瀑布三井始覺其地¶
　乃在衆山之上復驚詫以為大竒¶
　　天姥山¶
　天姥山在新昌縣東南二十里東接天台華頂峯西¶
<pb:KR3k0050_WYG_064-29b>¶
　北聫沃州山¶
　　桐栢山¶
　桐栢山在天台縣西北三十里周圍九峯曰紫霄曰¶
　翠㣲曰玉泉曰卧龍曰蓮花曰華琳曰玉女曰玉霄¶
　曰華頂矗立霄漢逺近相向晋王羲之與支道林嘗¶
　徃來此山至唐則司馬承禎居焉¶
　　大平山川¶
　太平古東甌地為南紀山河之終南紀之山首自岷¶
<pb:KR3k0050_WYG_064-30a>¶
　嶓蜿蜒迤邐縁江南北其北為湖北襄鄧江黄舒廬¶
　廣陵諸山其南自荆山荆南逾江漢至扵衡門乃東¶
　循嶺徼逹于閩中稍折而北逹于東甌星傳所謂南¶
　為越門是已越門之山雖以㑹稽為望然括蒼山最¶
　鉅自括蒼而東行北為天台南為鴈蕩折而東北至¶
　盤山東行五里所分而為二其一稍折而北為大唐¶
　嶺東至于白塔山東北至于靈湫聖水山又東至扵¶
　白楓山而盡其一稍折而南為王城山東至于樓旗¶
<pb:KR3k0050_WYG_064-30b>¶
　山亦曰海峰山東至于嶠山東至于海嶺鶴鳴山又¶
　分而為二其一南行為石盤大靁諸山其一東行為¶
　亭嶺五龍山東至于茶葉寮山東至于紫髙長嶼又¶
　東北至于盤馬山而盡兩山之間沃野彌望自西徂¶
　東以盡于海¶
　　金華山¶
　金華漢長山邑也連山環抱郡城其西中斷如玦浙¶
　水出焉浙源發東白山繇烏傷西下經郡城南合華¶
<pb:KR3k0050_WYG_064-31a>¶
　溪水為雙溪又北折東鶩而入于江其山則北走嚴¶
　陵南極閩嶠東逾天台委羽以逹海上之諸峰焉故¶
　自六朝以來號為山水名郡¶
　　冨春山¶
　冨春山在桐廬縣西三十五里一名嚴陵山清麗竒¶
　絶號錦峰繡嶺前臨大江乃漢嚴子陵釣處也人稱¶
　為嚴陵瀬有東西二釣䑓各髙數百丈有嚴先生祠¶
　　雙龍洞¶
<pb:KR3k0050_WYG_064-31b>¶
　戊申夏六月策西北行二十里至婺女鄕復行出人¶
　家沿山麓溪澗澗水即洞中所出者二里許漸髙山¶
　路崛曲馬不可行予乃下步獨先至一澗石壁削峭巉¶
　巗古木盤拏垂垂下風摇其巔聲動崖谷澗中石苔¶
　蒲緑蘓清冷逼人復上行里許則洞前居民數十家¶
　聚成委巷由巷而出則逺見洞門復由小路里許則¶
　所謂雙龍洞即道家所穪三十六洞天也洞門軒豁¶
　如大厦可容胡床百數髙可三五尺石蓋如底錯有¶
<pb:KR3k0050_WYG_064-32a>¶
　石乳下垂若白龍升降状洞中右傍有一石嶄然壁¶
　立如笋與洞殆齊笋之頂有小泉瀉石上洞北平地¶
　一竅廣三尺髙半之水湧其中風迅如扇冷冽侵肌¶
　骨從者皆執炬掲跣傴僂而進水深齊膝上時湧泉¶
　正盛其底皆大石竟不浚而止乃相與坐水傍玩之¶
　其水由小磵西南行數十歩澗底一穴若井口以杖¶
　探之皆亂石雜列不得入水大半傾注其中若撃鼙¶
　之聲其小半由澗至洞門伏流門外二丈餘復見由¶
<pb:KR3k0050_WYG_064-32b>¶
　西南長瀉而下坐乆風急覺甚冷據地坐仰觀朝眞¶
　洞求路不可得睇眄乆之乃從洞口而下至民居後¶
　登嶺巔復平處乃命肩輿西行二里許轉北望見紫¶
　微巗講堂洞即梁劉孝標隠居講學之地山峭峻不¶
　可輿相随而歩曲折數百里至洞口從髙而下中復¶
　坦然視雙龍為敞髙倍之皆石乳下垂如雲如山其¶
　旁壁乳結如佛像五采絢然予取䄄褥布地上仰卧¶
　觀之其石乳皆垂溜滴泥沙如氷雪洞東北隅壁立¶
<pb:KR3k0050_WYG_064-33a>¶
　而上復闒一龕可列坐五六人¶
　　方巗山¶
　從東北行十餘里豋一嶺又折而南行十餘里即經¶
　方巖山之東北望其山如削壁從天而下髙數百丈¶
　山趾東南有村落數家越村則轉而遶山西北行其¶
　上皆石四面皆如東北山之南一山對峙而長遶之¶
　如護衛状中一石逕則峻而不可輿由徑歩行而上¶
　二里許南山之半有小石洞洞中舊有羅漢堂堂之¶
<pb:KR3k0050_WYG_064-33b>¶
　前有軒曰嵳峩軒今皆廢惟存基址旁有一石如斗¶
　曰上馬石至是望山&KR0923;為近然皆峭峭無磴道舊時¶
　好事者架為飛梁石梯護以石欄各慿梁攀欄逶迤¶
　曲折而上將至絶頂有兩巗相峙為関関有門門上¶
　有樓曰透闗自闗而上平曠約數百畆中有一池方¶
　畆餘水清瑩大旱不竭池之側有井曰硯井池上有¶
　佛廬曰廣慈寺寺後有巗髙數仞巗下有石洞深二¶
　丈廣倍之僧搆為屋以供佛像¶
<pb:KR3k0050_WYG_064-34a>¶
　　僊華山洞¶
　縣治之地北葢有僊華山寳章洞髙數百丈周二十¶
　五里一名僊姑山亦曰少女峰古僊人脩眞處東皆¶
　巨石林立其最髙峭者五峯如指狀聳削挿天第五¶
　峰至第三峰俱淨石巉巗峻削㡬千尺不可上第二¶
　峰視數峰又髙則壁立而平土負其背蔡尉從山&KR0923;¶
　石峰之北鑱削小道附石東行至二峰後從南向治¶
　小道登峯頂平處又設舍扵其處仰視第一峯東南¶
<pb:KR3k0050_WYG_064-34b>¶
　北俱壁立起自山&KR0923;數百丈惟西南附第二峯尚髙¶
　數百尺計視不能復上使人縁崖鑿磴道㡬百日不¶
　可磴則繼長梯為一梯㨿横石斜撑之梯盡處皆巉¶
　巗亂石猶可捫援而上既具則歸而報命治肩輿撃¶
　帶曳之上里許則山形斗起䝉籠曲道尤難登各棄¶
　輿馬而歩曲折數里至山腰蓆舎各息促足酸取茶¶
　至争啜之遥望峰頂丹光閃閃如芙蓉初開氣定復¶
　折東行又轉西北俱陡峻山蹊予左負騶奴右倚杖¶
<pb:KR3k0050_WYG_064-35a>¶
　行數里至山&KR0923;夾岫處即僊壇遺址仰觀巗石挿起¶
　峰巔危傾欲飛堕乃北循其罅上踰石嶠如戸限両¶
　傍皆坑塹折而東至第五峰之下峰飛削若欲西倒¶
　又東第四峰第三峯聳亂石巔峰之北則新削小道¶
　附石凸凹屋曲間有石室可容坐道僅容足外即深¶
　塹不可測各相繼循石逶迤曲折而東里許即第二¶
　峰北地稍寛復有大石聚成一峰乃從小道上第二¶
　峰頂則方平五六丈有蓆舍其處左右已治具矣各¶
<pb:KR3k0050_WYG_064-35b>¶
　據地上俯視原隰聚落如碁布因仰視第一峯相謂¶
　曰上當更竒但險不可測予遂觧衣脱履攀援磴道¶
　㡬百尺磴道絶當梯則削壁斷峡復梯足出飛鳥背¶
　梯窮䖏乃攀縁亂石直至絶頂囬顧諸客不能從矣¶
　其頂方三五丈無大樹木皆大盤石青緑間雜岈然¶
　洼然乾鮮交封間有草樹出石隙髙二三丈又有異¶
　草如絲縷狀生峭壁上舊傳為僊姑苧麻之遺圡人¶
　每攀為績紡之資箕踞而坐凡數邑土壤皆在袵席¶
<pb:KR3k0050_WYG_064-36a>¶
　之下縈青繚白外與天際若㑹稽嚴陵江山吞吐海¶
　門壁立霄漢之勢皆依約而盡之俯慿危石見山&KR0923;¶
　白羊如豆大從者出入山腰蓆舍如傀儡在䑓中余¶
　酌微醺仰捫石援梯而下至磴則伏石上懸捫躡鑿¶
　道間有不能處僕夫從下扶予足安蹬道乃漸第二¶
　峰則危亦甚哉乃至山&KR0923;夾岫處則復倚杖伏騶奴¶
　而下至山腰蓆舎之間復從東行數里許過一澗復¶
　折而北沿澗百餘歩即望見寳掌山山即寳掌大禪¶
<pb:KR3k0050_WYG_064-36b>¶
　師處山前雙峰列峙凛然若徤士守関状澗旁竒石¶
　列植若獸若鐘鼎若刀㦸旗鼓絶可愛玩復百歩許¶
　有巖最髙巗巔有巨石玲瓏若斵削所成遥望翩躚¶
　如欲飛舞俗傳為師宴坐時兩股臂俱酸戰矣忽聞¶
　雷霆交作迨霽而石湧出因號飛峰峰下有泉極丼¶
　冽雖盛夏潄之令齒撃又折而上有石離立藤葛中¶
　曰五通㳺戲峰志云師誦般若若五通来聴故名其¶
　下有洞三各深二三丈廣半之俱竒絶可翫¶
<pb:KR3k0050_WYG_064-37a>¶
　　東山¶
　㑹稽南則晋太傅文靖謝公安石東山也巍然出衆峯¶
　間如鸞飛鳳舞至山下扵千峯掩抱間得㣲徑循石¶
　路而上今為國慶禪院即文靖故居也絶頂有謝公¶
　調馬路至此山川始軒豁呈露萬峰林立下視煙海¶
　渺然天水相接葢萬里雲景也文靖樂居其在兹乎¶
　山半有薔薇洞相傳文靖携妓䖏葛立之詩話云㑹¶
　稽臨安金陵皆有東山俱傳以為謝安携妓之所按¶
<pb:KR3k0050_WYG_064-37b>¶
　謝安本傳初安石居㑹稽與王羲之許詢支遁㳺處¶
　被召不起遂棲遲東土唐裴晃與吕渭等鑑湖聨句¶
　有云興衰還尋戴東山更問安此㑹稽之東山也本¶
　傳又云安石嘗往臨安山中坐石室臨溪悠然嘆曰¶
　此與伯夷何逺今餘杭縣有東山蘓子瞻有㳺餘杭¶
　東西巖詩曰即謝安東山所謂獨携縹緲人來上東¶
　西山是也此臨安之東山也本傳又謂登台輔于上¶
　山營墅棲館林竹甚盛每携中外子姪㳺集今土山¶
<pb:KR3k0050_WYG_064-38a>¶
　山建康上元縣崇禮鄕建安事跡云安石于此擬㑹¶
　稽之東山亦號東山此金陵之東山也李白有憶東¶
　山二絶不到東山乆薔薇㡬度花白雲還自散明月¶
　落誰家又我今携謝妓長嘯絶人群欲報東山客開¶
　闗掃白雲不知何處之東山陳軒乃録此詩扵金陵¶
　集中將别有所㩀耶南史載宋劉勔&KR0052;始鍾嶺以為¶
　棲息亦號東山金陵遂有両東山矣¶
　　五洩山¶
<pb:KR3k0050_WYG_064-38b>¶
　五洩山在婺杭越三州境上北距富春南據勾吴東¶
　接蒲陽其山水最號竒峭齊謝𤣥卿嘗以採藥探入¶
　其中而宋刁景純吴處厚亦頻㳺焉自西坑嶺入過¶
　遇龍橋北行二十歩始入西潭前横一溪水甚寒履¶
　之如氷曲溪而前徑小潭有憔石突起類大甕倒履¶
　乃捫門而登一失足輙墜又二里所地稍夷曠怪石¶
　四瞰峰巒環列獻狀其紋縈縈然類神工鬼斧所雕¶
　刻者山多猴或恐之撒石亂下如雨又前行半里所¶
<pb:KR3k0050_WYG_064-39a>¶
　泉自石竇中出瀏瀏作聲若琹若笙竽泉二流滙為¶
　小窪瑩澈泓澄毫髪不隠鯈魚數尾洋洋往来如行¶
　琉璃瓶中見人至潜去窪左大樹離立極怪偉倒影¶
　入水中如畫又前行五十歩大石閼道相傳有巗角¶
　肖鷹喙忽夜大雷雨喙崩下聲聞二十里又行三十¶
　歩榛篠成林翠光浮映衣袂成碧色山蠱崖虺奔繞¶
　後先瞬目失所在至此則氣象隂幽絶不類人世如¶
　升蓬嶠坐水晶宫生平烟火氣消盡又自山腰緣葛而¶
<pb:KR3k0050_WYG_064-39b>¶
　前竹籜覆地厚動足輙撲又過十歩許抵小潭小潭¶
　上曰西潭流水傾沫成白簾濶可七八尺冉冉下注¶
　滑而無聲両傍石崖峭立苔蝕蘓暈時有水珠毿毿¶
　滴下嵗旱鄕民禱龍于此遇禱或湧取&KR1340;蜴入瓶盂¶
　中持以歸多驗自遇龍橋至此約可六里皆蛇盤罄¶
　折路行若窮又復軒敞其中勝致難以具言潭上有¶
　石河從石河至三䑓塔人跡罕至莫詳也尋路而出¶
　斜迤而東過香爐峰峭㧞上有石類香爐故名香爐¶
<pb:KR3k0050_WYG_064-40a>¶
　峰北有峯圓而童者名鉢盂峰或曰肖東甌鴈蕩又¶
　名鴈蕩峯鴈蕩而南時有白雲覆于谷者曰雪峰屹¶
　然人立者曰玉女峯嶄嶄勢欲柱天者名天柱峰其¶
　他諸峰星聫肺附登名圖籍者葢七十有二焉復尋¶
　崖東折度畧彴橋趨三學士院院堂靈黙禪師道塲¶
　師嘗降龍于此遺跡尚有由院北深入又百餘歩至¶
　東潭潭上飛瀑可二十丈瀑怒瀑倒激崖竅中若運¶
　萬斛雪從天擲下白光閃閃奪人目睛至潭底輙復¶
<pb:KR3k0050_WYG_064-40b>¶
　逆上有聲如輥雷人笑語咫尺不能辨猶聞甕中聲¶
　居人云每天風一號四山林木震撼欲折黒雲下罩¶
　杳不知分曉嵗多魃龍者其多驗如西潭復北折而¶
　西沂潭之源登響鐡嶺度紫門山村人多舍篁&KR1239;間¶
　有平臯數百畆可耕溉旁沿石河又行一里所地名¶
　石皷足頓之鼕鼕鳴越十歩至第一潭潭如井睨之¶
　正黒投以小石鏘若珮環又越十餘歩第二潭圎如¶
　錡釡面廣而底敞大水驅石聚其内迨滿復洩去潭¶
<pb:KR3k0050_WYG_064-41a>¶
　下石壁百餘尺險不可寘足從其右懸藤墜下至第三潭潭¶
　甚深以線縋之下不可底其形方狹而長天向隂尚有雲氣¶
　從中起疑有蛟龍潜其下恒以幽悄為病第四潭咸不敢往¶
　或以綯圍腰撃巨筏俯崖而瞰潭左右皆楓木其形大槩¶
　如第二潭而廣袤倍之側有晉劉龍子墓相傳龍子嘗釣¶
　于潭得驪珠吞之化龍飛去後人為疊石作塜或云龍子¶
　之母葬焉世逺不可辨又其下至第五潭即東潭其水五¶
　級故名之為洩云噫造物之委形山水者其竒峭有是哉¶
<pb:KR3k0050_WYG_064-41b>¶
　　南松巖¶
　南松巖在太平縣玉城之南去黄巖縣北松巖五十¶
　里而近以其南北望髙又相埒故名南松巖云始由¶
　玉城山行二里許抵薜支巖路險舎輿步里許則聞¶
　㵎水激石四山風撼木聲若萬軍屯闗愕立乆之復¶
　行數步見兩巗對峙如門入門行夾壁閒可十步許¶
　皆峭削嶄空中類頷齶相呀下曲折如龍㳺狀是為¶
　石門門之内為石壇可坐數十人其下為小潭潭之¶
<pb:KR3k0050_WYG_064-42a>¶
　水自上龍潭來&KR0008;&KR0008;行墜潭遶石門出遇峻險則旋¶
　而為瀬路漫水底離列石樁行瀨上由石壇而上有¶
　獅子山路右折掲水以進路建為龍潭其上有瀑布水¶
　懸數十尺下撃潭作殷雷聲俗傳石門始由龍潰巗¶
　以出故其崖有蜿蜒形理或然也左折為石天梯繞¶
　獅山前址行逹背上上有平石負土出下臨絶澗澗¶
　北有石壁當面立脩廣數百尺自此循澗行路頗平¶
　又二里抵松巗巗西北二面皆上下四列石坐而庥¶
<pb:KR3k0050_WYG_064-42b>¶
　焉風雨不能及西有石龕北為龍鼻巗巗色獨黄異¶
　他石鱗角獵獵欲飛動常有灑瀑如霤雨墮其前即¶
　大年不絶由龍鼻巗而上有二道其一西北行百許¶
　歩水月禪院在焉其一東行五十歩為羅漢洞陟而¶
　上為伏獅&KR1104;登巗東向望見海上諸山逺近浮波濤¶
　中烟雲杳𣺌無際折而西北為燕子峰為九閬峰此¶
　巗中最髙處也對望北松巗勢正相埒¶
　　一都山¶
<pb:KR3k0050_WYG_064-43a>¶
　至姑婦巖翹望崔巍若玉女坐立名曰玉女巖溪之¶
　右二石叅𫿞者僊釋巗也又一山危削巔成石握者¶
　挿劔峰也轉列一山如帳山之腰土落而石出其平¶
　如札横數百丈下臨清溪僊人榜也或以小赤壁名¶
　之末至初晹谷逕路杳曲有石倚山若甑者徐氏山¶
　居也南唐時客之祖則常八僊都山不出傳聞之去¶
　事見唐史初𤾉洞二竇圓&KR0201;日出時巧當其竇洞下¶
　為櫻桃洞踰響巗人語則盎然有聲左注池湖石龍¶
<pb:KR3k0050_WYG_064-43b>¶
　中峙者侍御先隴也下梯回望五石巉巉若老者攢¶
　倚五老巗也侍御依山築䑓鳴群玉過練溪上平岡¶
　阜莾蕩緑疇千畆秀峰前列碧厓後擁眞隂陽之㑹¶
　山水之奥區也四顧之竟忘歸矣溪外左山為忘歸¶
　洞謂李陽氷嘗宿于此有石如天柱突兀扵前人指¶
　為鼎湖髙數百丈四面面度五十歩石巔有木蓬菘¶
　乆雨則水溢下人故疑其中為池景泰時雷火焚其¶
　栢根墮下如二龍自栢綘盤爪角宛宛侍御獲而寳¶
<pb:KR3k0050_WYG_064-44a>¶
　之其木龍文石特起若仙官眞宰獨歩天𨶔而羣從¶
　擁之後為歩虚山山之巔空洞而缺其前若立視像¶
　昇觧者掲其靈蓋而出石笋森雜如積笏如疊玉類¶
　皆琢成如人披衣趨朝狀側一逕入玉虚宫宫傾頺¶
　不可居陟其巔有石凌空像跨鶴而飛者有田數十¶
　畆左㑹入為妙庭觀觀後山中峯㣲髙如屏自中而¶
　前突起一峯圓秀水分左右湖水澄深肱腕環抱客¶
　謂此為鼎湖也山勢髙簇然自冲天火星而来去塵¶
<pb:KR3k0050_WYG_064-44b>¶
　世若㡬萬里矣㳺覽四外千峰擁峙溪山盤鬱風氣¶
　清肅自成洞府所謂成徳隠𤣥之天其在此也左右¶
　有金龍洞雙龍洞天堂洞隱真洞深邃幽秘莫測山側有水¶
　僊洞泉出罅中下有石池大旱不竭旁有獨峯一名¶
　玉柱峯髙三百丈三靣臨水周一百六十丈朱文公至¶
　此愛其山水清絶似武夷有碧澗修筠似故山之句¶
　遡坡為芙蓉帳帳列石厓甚竒次第之有若人立者¶
　獸蹲者鳥躍者花繡者木植者龜㳺者龍舞者千形¶
<pb:KR3k0050_WYG_064-45a>¶
　萬状山川之勝極矣¶
　　劉阮洞¶
　劉阮洞其傳乆矣予竊邑於此訪扵故老徃徃不知¶
　其所在比按圖得之以詢䕶國寺僧介豐乃曰洞居¶
　寺之東北二里斜行山谷隐扵榛莾間人跡罕及景¶
　祐中先師明照大師嘗採藥見金橋跨水光彩眩目¶
　二女未笄戲扵水上如劉阮所見此水仙之洞府也¶
　元祐二年春廽鑿山開道立亭扵其上環亭夾道植¶
<pb:KR3k0050_WYG_064-45b>¶
　桃數本越明年三月寺僧報桃花盛開并以其景物¶
　之盛求名焉余率縣尉相與幅巾杖藜徜徉行歌沿¶
　澗而上觀緑波之漣漪聴寒音之潺湲㣲風過之餘¶
　音清逺飄飄然猶鏘佩環而朝玉𨶔也遂名之曰鳴¶
　玉澗澗之東有塢植桃數畦花光射日落英繽紛㸃¶
　綴芳草流紅縹緲随水而下此昔人食桃輕舉之地¶
　也遂名之曰桃花塢自塢以北數百歩攅峰疊翠左¶
　右廽擁中有澗流随山曲折而㳺人之道從及水窮¶
<pb:KR3k0050_WYG_064-46a>¶
　而道盡則有隙清徹淵澂可鑑毫髪羣山倒影浮碧¶
　搖蕩中有洞門潜通山底其深不可測雖滛霖暴注¶
　而不盈大旱焦山而不涸此寺僧建金橋之地也遂¶
　名之曰金橋潭潭之南瀦水淺見沙中有盤石三不¶
　沒者數寸可坐以飲自上流盃盤随流蕩漾必經三¶
　石間俯而掇之如在几案此羣僊㑹飲之地也遂名¶
　之曰㑹僊石據石之端仰而視之三峰鼎峙峻極雲¶
　漢寒光襲人虗碧相映危崖落花紅雨散亂其東峯¶
<pb:KR3k0050_WYG_064-46b>¶
　則孤危峭㧞儀状竒偉上有雙石如綰鬟髻遂名之¶
　曰雙女峰其西峰則壁立千尋上通巨嶽陽方升先¶
　得清照遂名之曰迎陽峰其中峰則居中處焉以雙¶
　女迎陽為之輔翼羣山之翠合而有之遂名之曰合¶
　翠峰三峰之間林麓踈廣草石瑰異左連瓊䑓雙𨶔¶
　之山左接石橋合澗之水採芝茹术擷翠佩芳杖履¶
　䡖而白雲随笑語髙而山谷應翛然而徃直欲跨雙¶
　鳬御清風逍遥乎不死之鄕而不知塵境之卑蹙渉¶
<pb:KR3k0050_WYG_064-47a>¶
　世之有累也遂名之曰迷仙塢自塢以出至扵迎暘¶
　峰之下有石偃于山腹廣袤数丈寺僧因石趾結亭¶
　于其上畫桷雕楹翬飛鳥革前臨清泚瓦影浮動魚¶
　跳圓波光㺯樽爼浮杯之迹顧指具在目遂名之曰¶
　浮盃亭¶
<pb:KR3k0050_WYG_064-48a>¶
¶
<pb:KR3k0050_WYG_064-49a>¶
¶
<pb:KR3k0050_WYG_064-50a>¶
¶
<pb:KR3k0050_WYG_064-51a>¶
¶
<pb:KR3k0050_WYG_064-52a>¶
¶
<pb:KR3k0050_WYG_064-53a>¶
¶
<pb:KR3k0050_WYG_064-54a>¶
¶
<pb:KR3k0050_WYG_064-55a>¶
¶
<pb:KR3k0050_WYG_064-56a>¶
¶
<pb:KR3k0050_WYG_064-57a>¶
　　鴈蕩山¶
　鴈蕩山在縣東九十里髙四十里東聫温嶺西接白¶
　巗南跨玉環北控蒼山頂上有湖方可十里水嘗不¶
　涸春鴈歸時多宿于此故名山有東西内外谷之峰¶
　五東内谷之峰四十有八西内外谷之峰各二十有¶
　四建寺一十有八各有殊名皆宋以来好事者所命¶
　也又有大小龍湫大龍湫在西谷自石壁絶頂瀉下高五千¶
　丈随風旋轉變態百出小龍湫在東谷從巗溜中飛¶
<pb:KR3k0050_WYG_064-57b>¶
　流而下髙三千丈又有上龍湫在大龍湫上數里飛¶
　懸懸瀉亦數百丈山巗壁立中有穴可居人跡罕至¶
　其始由筋竹澗曰若嶺而來因皆謝康樂所從入鴈¶
　山處也今為官道此行則出嶺店至水際見西山對¶
　峙中帶溪流曰石門潭循潭而南越數里已漸覺可¶
　攬結山之麓有僧抱石石方整似經函望之儼然僧¶
　人面壁也縁山而行抵石梁洞梁亘洞前兩垂罄折¶
　如門洞亦瀟灑末甚竒絶舊有寺今圯下度溪踰嶺¶
<pb:KR3k0050_WYG_064-58a>¶
　嶺故康樂蠟屐所曽至因名謝公嶺稍前見所謂靈¶
　峰寺者廢不存有一僧迎拜途次遂導行指㸃諸勝¶
　兩山夹溪俱壁立聳矗有僊權秀靈芝沉船翔鸞諸¶
　峰環匝左右種種逼眞不獨形肖其中有洞㧞起山¶
　巔如笋逺視洞口僅一線至則可並肩以入躡級直¶
　上數十仭有平砥設諸佛羅漢像僧穴石以居洞前¶
　五石屹立名五老峰出而循山繞溪迤邐曲折過響¶
　巗巖圓突如塜兩傍皆石山峭峙若隧開障列每㳺¶
<pb:KR3k0050_WYG_064-58b>¶
　人鼔樂其間輒鏗鍧鞺鞳傳聲互應試之果然山頂¶
　有將軍抱石巍然介胄士倚柱箕踞焉俄僧一人持¶
　香迎導如前抵靈巗寺寺有殿數楹欹頺莫蔽風日¶
　山側為小龍湫潺湲有聲週視諸勝不减靈峰而景¶
　尤叢聚峰則鉢盂展旗雙鸞蟾蜍天柱障則石屏平¶
　霞石則僧栱含珠若㠶斯揚名堵斯堊如舞如削如¶
　鏤如蹲髙下倚杖争相闘妍妬巧呈秀效靈令人應¶
　接不暇由殿後登崔巍觀龍鼻水洞亦峭㧞石罅中¶
<pb:KR3k0050_WYG_064-59a>¶
　一道鱗鱗起色碧緑異常外視之穹窿如脊相傳為¶
　龍身攀階行洞内陟龕窮處見一爪獰狰下踞地前¶
　鼻如懸壺狀鼻分二小孔有水時滴瀝清冽可滌目¶
　翳内有小亭坐而外眺三女峰當其胸出而下瞷獨¶
　秀卓筆二峯承其足導僧更指安禪谷天聦洞數數¶
　穪其竒特幽窈欲予觀因行倦不克赴時日已停午¶
　矣因命輿歴馬鞍嶺嶺為鴈山東西二谷岐界數僧¶
　拱伺迎導復如前沿長岡躋峻坂遥睇常雲峰觀音¶
<pb:KR3k0050_WYG_064-59b>¶
　巗樹巗方巗道松洞凭軾可挹皆不暇登趣指大龍¶
　湫憇焉所從入境有剪刀峰突兀平地髙數十百丈¶
　形如剪之一折轉而近視之則若柱故亦名天柱峰¶
　山旋遶如障名圍屏障深遂杳㝠方至湫處烟霏霧¶
　隕變態恍惚詢知上有湖是為鴈蕩寛濶廣五六十¶
　畆堤岸葑草蒙葺鴈所栖集流五里許入龍潭潭廣¶
　方丈為湫口即瀑所從注其東崖有菴為諾詎那尊¶
　者觀瀑坐化之所今祀其中盡申而返宿仁能寺寺¶
<pb:KR3k0050_WYG_064-60a>¶
　亦頺廢僅存什百之一二明日介行觀火燄峯&KR0052;行¶
　春橋馳四十九盤嶺未午入芙蓉驛暮止樂清公署¶
　追思勝㳺如夣如失行次窑奥驛從容獨發方里許¶
　遥見層峯崒嵂詢郵吏對曰此鴈蕩第一山山行盡¶
　日可抵嶺店驛遂策馬登麓鳥道折轉即四十九盤¶
　嶺延佇嶺巔廽瞻東甌海外有山山外海烟歛旭升¶
　天宇澄廓竒哉觀乎越嶺溪抵能仁寺凌空屹峙炎¶
　光上騰名曰火燄峯萬疊峥嶸羣簇絢艷名曰芙蓉¶
<pb:KR3k0050_WYG_064-60b>¶
　峰削壁百仞泉流石竇間千淙萬澌噴&KR0904;潏瀰名曰¶
　梅雨巖昭回于上冐覆于下名常雲峯瑞鹿寺前獨¶
　石巃嵸盤矗仰視之峻極于天轉視之中分參倚人¶
　皆曰剪刀峯亭觀大龍湫蒼崖翠壁巉巉巗巗飛泉¶
　從空而下䴡若烟霞奏若絲竹溜若垂珠渙若鑠金¶
　激以鼓聲則轟驚震撞忽随風飄出谷口數里外草¶
　木潤浥如雨葢崖下有潭潭中有龍淵深莫測故曰¶
　龍湫湫之絶頂有蕩湖鴻鴈争集濯于中曰鴈蕩登¶
<pb:KR3k0050_WYG_064-61a>¶
　靈巗寺左峰如獅右峰如虎虎峰中有洞洞前有泉¶
　對泉石壁嶙峋名曰屏二嶂即如空中樓閣萬象森¶
　羅嶂左展旗峰如大將出師牙纛排列嚴翼凛凛嶂¶
　後天柱峯如端人正色立于朝宁確乎其不可㧞峰¶
　之半有天聦洞虛明通逹無所壅蔽有舍珠巗平盒¶
　巗羣峰競秀莫能擬諸形容故曰鴈蕩之山靈巗為¶
　最縁澗而北淨明寺有瀑布峰峰下有照膽潭潭清¶
　徹底瀑聲正直去潭又里許即靈峯洞兩峰千仭合¶
<pb:KR3k0050_WYG_064-61b>¶
　掌直立廣十丈深倍之可坐百十人内則混沌藏歛¶
　外則剛徤砥振懸石如磬扣之大鳴夏不暑冬不寒¶
　豈水簾石梁所可及哉¶
　¶
　¶
　¶
　¶
　圖書編卷六十四¶
