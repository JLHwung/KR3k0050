# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.092723
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷二十三
<pb:KR3k0050_WYG_023-1a>¶
欽定四庫全書¶
　圖書編卷二十三¶
　　　　　　　　　　　　　明　章潢　撰¶
　　五運六氣總叙¶
　運而謂之五者何水木火土金是也氣而謂之六者¶
　何風火寒暑燥濕是也運謂之五氣謂之六而五六¶
　不同者何運本諸天而天干有十氣本諸地而地支¶
　十二以天干合地支而大陽寒水厥隂風木少隂君¶
<pb:KR3k0050_WYG_023-1b>¶
　火大隂濕土少陽相火陽明燥金水木土金各一而¶
　君火相火則有二焉此所以運五而氣則六也是運¶
　氣也其説雖本之素問用之于醫其實周流乎天地¶
　統攝乎人身有大過有不及而民之疾病于是乎生¶
　焉欲躋斯民仁壽之域而于天地運氣之序莫之察¶
　其何以變理乎隂陽哉噫唯其疾之憂父母之心也¶
　以萬物為一體君子之學也體父天母地之心而一¶
　體乎民物求以醫身醫國慎毋以運氣之説為小道¶
<pb:KR3k0050_WYG_023-2a>¶
　而忽之云¶
<pb:KR3k0050_WYG_023-3a>¶
¶
<pb:KR3k0050_WYG_023-4a>¶
¶
<pb:KR3k0050_WYG_023-5a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_023-5b>¶
　此圖言其六氣之定位也經有南政北政之説其六¶
　氣之布令也南政者靣南布政以象君位向明而治¶
　北政者北靣布政以象臣位定君之令蓋六十年中¶
　十年南政餘者皆北政也何以言之甲巳之歲土也¶
　土為萬物之尊五行之主萬物非土無以生五行非¶
　土無以備貫統四時寄生四季故土運居中司天司¶
　泉之氣皆靣南而處尊也餘運居中司天司泉之氣¶
　皆靣北而處卑也詩曰到者司天進四地隂陽上下¶
<pb:KR3k0050_WYG_023-6a>¶
　定灾危後學醫流如曉得逐年病體見根機此之謂¶
　也¶
<pb:KR3k0050_WYG_023-7a>¶
¶
<pb:KR3k0050_WYG_023-8a>¶
　丹天之氣經于奎壁牛女戊分戊與癸合丹火氣也故¶
　戊癸為火運¶
　黅天之氣經于心尾己分己與甲合黅土氣也故甲¶
　己為土運¶
　蒼天之氣經于危室柳鬼危室壬位柳鬼丁位蒼木¶
　氣也故丁壬為木運¶
　素天之氣經于亢氐昴畢亢氐乙位昴畢庚位素金¶
　氣也故乙庚為金運¶
<pb:KR3k0050_WYG_023-8b>¶
　𤣥天之氣經于張翼婁胃張翼丙位婁胃辛位𤣥水¶
　氣也故丙辛為水運¶
<pb:KR3k0050_WYG_023-9a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_023-9b>¶
　角音屬木丁壬化之丁隂木也壬陽木也丁為少角¶
　壬為大角木旺於春觸物而生有角之義也角者觸¶
　也徴音屬火戊癸化之戊陽火也癸隂火也戊為大¶
　徴癸為少徴火旺於夏物長巳極有止之義也徴者¶
　止也宫音屬土甲己化之甲陽土也己隂土也甲為¶
　大宫己為少宫土旺於長夏位在中央有宫之義也¶
　宫土中也商音屬金乙庚化之乙隂金也庚陽金也¶
　乙為少商庚為大商金旺于秋萬物剛強有商之義¶
<pb:KR3k0050_WYG_023-10a>¶
　也商者強也羽音屬水丙辛化之丙陽水也辛隂水¶
　也丙為大羽辛為少羽水旺於冬陽氣屈而隂氣伸¶
　有舒之義也羽者舒也¶
<pb:KR3k0050_WYG_023-11a>¶
¶
<pb:KR3k0050_WYG_023-12a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_023-12b>¶
　　五運六氣論¶
　鬼㬰區告黄帝曰子午之上少陰主之少陰之上君¶
　火主之此子午所以為君火也丑未之上太陰主之¶
　太陰之上濕土主之此丑未所以為土正位也寅甲¶
　之上少陽主之少陽之上相火主之此寅甲所以為¶
　相火之位也邜酉之上陽明主之陽明之上燥金主¶
　之此邜酉所以為陽明燥金之位也辰戌之上太陽¶
　主之太陽之上寒水主之此辰戌所以為太陽濕土¶
<pb:KR3k0050_WYG_023-13a>¶
　之位也巳亥之上厥陰主之厥陰之上風木主之此¶
　巳亥所以為風木之位也日月一年而十二㑹主坐¶
　有蝕有不蝕交則蝕不交則不蝕所以有交與不交¶
　皆行黄道行九道亦有交而不蝕者同道而相避日¶
　月之相合數之交也日望月則月蝕月掩日則日蝕¶
　猶水火之相尅水尅火掩而尅之火不能尅水之陽¶
　焉此邵子康節篇衍義云¶
　　五運¶
<pb:KR3k0050_WYG_023-13b>¶
　丹天之氣經于奎壁牛女戊(奎壁乾位/戊土屬乾)戊與癸合丹¶
　火氣也故戊癸為火運　黅天之氣經于心尾角軫¶
　巳分(角軫巽位/己土屬巽)甲與己合黅土氣也故甲己為土運¶
　(素問曰所謂戊己分者奎壁角軫則天地之/門户也遁甲經曰六戊為天門六己為地戸)蒼天之¶
　氣經于危室栁鬼(危室壬位/栁鬼丁位)丁與壬合蒼木氣也故¶
　丁壬為木運　素天之氣經于亢氐&KR0295;畢(亢氐乙位/&KR0295;畢庚位)¶
　乙與庚合素金氣也故乙庚為金運　𤣥天之氣經¶
　于張翼婁胃(張翼丙位/婁胃辛位)丙與辛合𤣥水氣也故丙辛¶
<pb:KR3k0050_WYG_023-14a>¶
　為水運¶
　按二十八宿木火土金水于此乎分與七政分屬不¶
　同何也四方七宿各有定位此則甲己戊癸丁壬乙¶
　庚丙辛以二氣相合則化故即化氣以分其運也分¶
　則其象各專所應合則其氣變化不窮而天地運氣¶
　管是矣¶
　　主運　木火土金水¶
　木初之運火二之運土三之運金四之運水五之運¶
<pb:KR3k0050_WYG_023-14b>¶
　每年主運各七十二日零五刻以位相次于下萬年¶
　不易　詩曰常年五運大寒初木火土金水自如記¶
　得七旬二餘日明年又向大寒推¶
　　客運　甲己乙庚丙辛丁壬戊癸¶
　甲己之年土運統之乙庚之年金運統之丙辛之年¶
　水運統之丁壬之年木運統之戊癸之年火運統之¶
　　如甲己年土運土為初之運土生金金為二之運¶
　金生水水為三之運水生木木為四之運木生火火¶
<pb:KR3k0050_WYG_023-15a>¶
　為五之運乙庚年金運初運金二運水三運木四運¶
　火五運土(餘亦/如之)每年客運各七十二日零五刻周流¶
　于上每年一遷　詩曰甲己土運乙庚金丙辛水運¶
　木丁壬火從戊癸為客運宫商羽角徴加臨　又曰¶
　五大甲丙戊庚壬陽年大過運先臨五少乙丁己辛¶
　癸陰年不及後天尋　五運大過年大寒前十三日¶
　交曰先天甲丙戊庚壬陽干也　運不及年大寒後¶
　十三日交曰後天乙丁己辛癸陰干也正大寒日交¶
<pb:KR3k0050_WYG_023-15b>¶
　曰齊天¶
　　主氣　風熱暑濕燥寒(暑一/作火)¶
　風初之氣熱二之氣暑三之氣濕四之氣燥五之氣¶
　寒六之氣風每年一氣各主六十日八十七刻半有¶
　竒位定于下萬年不易　詩曰初氣逐年風木先二¶
　君(君/火)三相(相/火)火相連四之濕土常為主五燥金清六¶
　水寒¶
　　客氣　子午丑未寅申夘酉辰戌巳亥¶
<pb:KR3k0050_WYG_023-16a>¶
　子午年少陰君火司天(熱/)陽明燥金司地　丑未年¶
　大陰濕土司天(濕/)大陽寒水司地　寅申年少陽相¶
　火司天(暑/)厥陰風木司地　夘酉年陽明燥火司天¶
　(燥/)少陰君火司地　辰戌年大陽寒水司天(寒/)大陰¶
　濕土司地　巳亥年厥陰風木司天(風/)少陽相火司¶
　地　子午年少陰君火司天主二一之氣(子午/)陽明¶
　燥金司地主六之氣(夘酉/)大隂濕土天之左間四之¶
　氣(丑未/)厥陰風木天之右間二之氣(巳亥/)大陽寒水¶
<pb:KR3k0050_WYG_023-16b>¶
　地之左間初之氣(辰戊/)少陽相火地之右間五之氣¶
　(寅申/)其丑未寅申夘酉辰戌巳亥周而復始亦如之¶
　在天三年一降五年遷正在泉在地三年一升五年¶
　遷正司天¶
　六客氣各主六十日八十七刻半有竒一嵗在上一¶
　嵗在下二氣在左二氣在右上者右行下者左行(左/右)¶
　(陰陽之/道路也)¶
　六氣申子辰年大寒日寅初一刻交初氣春分日子¶
<pb:KR3k0050_WYG_023-17a>¶
　末交二氣小滿日亥末交三氣大暑日戌末交四氣¶
　秋分日酉末交五氣小雪日申末交終氣(一六/天也)巳酉¶
　丑年大寒日巳初一刻交初氣春分日夘末交二氣¶
　小滿日寅末交三氣大暑日丑末交四氣秋分日子¶
　末交五氣小雪日亥末交終氣(二六/天也)寅午戌年大寒¶
　日申刻交初氣春分日午末交二氣小滿日巳末交¶
　三氣大暑日辰末交四氣秋分日夘末交五氣小雪¶
　日寅末交終氣(三六/天也)亥夘末年大寒日亥初刻交初¶
<pb:KR3k0050_WYG_023-17b>¶
　氣春分日酉末交二氣小滿日申末交三氣大暑日¶
　未末交四氣秋分日午末交五氣小雪日巳末交終¶
　氣(四六/天也)每三支嵗氣㑹同周而復始¶
　　十二支年分運氣¶
　子午年少陰君火司天嵗氣熱化之候司天者天之¶
　　氣也君火者(手少陰心經也心者君主之官神明/出焉君火乃主宰陽氣之本餘象土)¶
　　(土乃發生/萬物之源)　陽明燥金在泉(在泉者地/之氣候也)　初之氣¶
　　(二陰風木用事子上父下益辛瀉苦自年/前十二月大寒節起至二月驚蟄終止)　天時¶
<pb:KR3k0050_WYG_023-18a>¶
　　(寒風切洌霜雪/水氷蟄蟲伏藏)　民病(闗節禁固腰腿/疼中外瘡痬)　二之氣¶
　　(少陰君火用事火盛金衰補肺瀉心自/二月春分節起至四月立夏節終止)天時(風雨/時寒)¶
　　(生羽/蟲)　民病(淋氣鬱於上而/熱令人目赤)　三之氣(少陽相火/用事君相)¶
　　(二火瀉苦益辛自四月小滿/節起至六月小暑節終止)天時(大火行熱氣生/羽蟲不鳴燕百)¶
　　(舌杜宇/之類)　民病(厥熱心痛寒更/作咳喘赤目)　四之氣(太陽濕/土用事)¶
　　(子母相順瀉肺補腎自六月大/暑節起至八月白露節終止)　天時(大雨時行/寒熱互作)¶
　　民病(黄疽衂血咽/乾嘔吐痰飲)　五之氣(陽明燥金用事心盛/肺衰火怕水復自八)¶
　　(月秋分節起至/十月立冬終止)　天時(温氣乃至初冬/尤煖萬物尚寒)　民病(寒/熱)¶
<pb:KR3k0050_WYG_023-18b>¶
　　(伏邪於/春為瘧)　六之氣(太陽寒水用事火衰心病瀉鹹/益苦自十月小雪節起至十二)¶
　　(月大/寒止)　天時(暴寒勁切火邪/恣毒寒氣暴止)　民病(上腫咳喘甚/則血益下連)¶
　　(小腹而/作寒中)¶
　丑未年大陰濕土司天嵗氣濕化之候　太陰濕土¶
　　者(足太陰經也脾中央戊己土每季寄旺一十八/日合為七十二日以應一嵗六六三百六十日)¶
　　(之成/數也)　太陽寒水在泉　初之氣(厥陰風木用事/主旺客衰瀉酸)¶
　　(補甘自年前十二月大寒/節起至閏二月驚蟄節止)　天時(大風發榮/雨生毛蟲)　民¶
　　病(血溢經絡拘强闗/節不利身重筋痛)　二之氣(少陰君火用事以/下生上瀉甘補鹹)¶
<pb:KR3k0050_WYG_023-19a>¶
　　(自二月春分節起/至四月立夏終止)　天時(大火至疫癘君令宣/行濕蒸暴雨時相降)¶
　　民病(瘟疫盛行/逺近咸若)　三之氣(少陽相火用亊土旺尅/水補腎瀉脾自四月小)¶
　　(滿節起至六月/小暑節終止)　天時(雷雨電雹地/氣騰温氣降)　民病(身重/胕腫)¶
　　(胸腹滿感/冒濕氣)　四之氣(大隂濕土用事甘旺鹹衰補/腎益膀胱自六月大暑節起)¶
　　(至八月白/露節終止)　天時(炎熱沸勝地氣/升土化不流)　民病(腠理熱/血暴益)¶
　　(寒瘧心腹/脹浮腫)　五之氣(陽明燥虚用事土能生金益/肝瀉肺自八月秋分節起至)¶
　　(十月立/冬終止)　天時(大凉霧/露降)　民病(寒瘧痢/甚行)　六之氣¶
　　(大陽寒水用事以上尅下瀉脾補腎自/十月小雪節起至十二月小寒終止)　天時(大/寒)¶
<pb:KR3k0050_WYG_023-19b>¶
　　(凝/冽)　民病(闗節禁固/腰腿拘痛)¶
　寅申年少陽相火司天嵗氣火化之候　少陽相火¶
　　者(三焦浮流之火火邪炎上主尅肺金金受尅則/腎水失毋上盛下衰虚陽上攻變生諸疾至能)¶
　　(傷元/氣)　厥陰風木在泉　初之氣(厥陰風木用事/子父相逢瀉苦)¶
　　(益辛自年前十二月大寒/節起至二月驚蟄終止)　天時(熱風傷人/時氣流行)　民¶
　　病(寒熱交作咳逆頭痛/血氣不調心腹不快)　二之氣(少隂君火用事/肺衰心盛制苦)¶
　　(益辛自二月春分節/起至四月立夏終止)　天時(暴風疾雨/濕氣相蒸)　民病(上/血)¶
　　(熱咳逆胸膈不/利頭疼寒熱)　三之氣(少陽相火用事夏旺火/熾補肺益大腸自四月)¶
<pb:KR3k0050_WYG_023-20a>¶
　　(小滿節起至六/月小暑終止)　天時(炎暑亢旱/草萎河竭)　民病(煩熱目/赤喉閉)¶
　　(失血熱渴風/邪人多暴死)　四之氣(太隂濕土用事火能生土/瀉甘補鹹自六月大暑節)¶
　　(起至八月/白露終止)　天時(風雨時降/炎暑來去)　民病(瘧疾交作/寒熱頭痛)¶
　　五之氣(陽明燥金用事肺金受邪瀉苦補辛/自八月秋分節起至十月立冬終止)　天¶
　　時(寒熱風雨/草木黄落)　民病(寒邪風熱/君子周密)　六之氣(太陽寒/水用事)¶
　　(心火受尅瀉鹹補苦自十月小/雪節起至十二月大寒終止)　天時(寒濕無時/地氣正寒)¶
　　(霜露/乃降)　民病(感冒寒邪闗節/不利心腹痛)¶
　夘酉年陽明燥金司天嵗氣燥化之候　陽明燥金¶
<pb:KR3k0050_WYG_023-20b>¶
　　者(肺與大腸之氣/象庚辛金也)　少陰君火在泉　初之氣(厥/陰)¶
　　(風木用事金木相尅補酸瀉辛自年/前十二月大寒節起至二月驚蟄止)　天時(陰始/凝風)¶
　　(始雨水乃氷寒/雨多花開遲)　民病(寒熱浮肺失血/嘔吐小便赤淋)　二之氣¶
　　(少陰君火用事火盛金衰瀉苦益辛/自二月春分節起至四月立夏終止)　天時(臣居/君位)¶
　　(大熱/早行)　民病(疫癘流行/多人暴卒)　三之氣(少陽相火用事/主盛客衰瀉心)¶
　　(補肺自四月小滿節/起至六月小暑終止)　天時(燥熱交合/風雨暴至)　民病(寒/熱)¶
　　(頭痛心/煩作渴)　四之氣(大陰濕土用事以下生上瀉辛/益酸自六月大暑節起至八月)¶
　　(白露/終止)　天時(早秋寒雨/有傷禾稼)　民病(卒暴寒熱風邪傷/人心疼浮腫瘡痬)¶
<pb:KR3k0050_WYG_023-21a>¶
　　(失/血)　五之氣(陽明燥金用事金盛木衰瀉肺補肝/自八月秋分節起至十月立冬終止)¶
　　天時(冬行春令草木生氣候反温熱/蟲清風生蟲出現反行春令)　民病(疫癘/温毒)¶
　　(寒熱伏邪寒熱/作痢氣血不同)　六之氣(太陽寒水用事客來助/主益苦瀉酸自十月小)¶
　　(雪節起至十/二月小寒止)　天時(氣候反温熱蟲/出現行春令)　民病(疫癘/温毒)¶
　　(寒熱/伏邪)¶
　辰戌年太陽寒水司天嵗氣寒化之候　太陽寒水¶
　　者(足膀胱經也與足少陰經/合為表裏屬北方壬癸水)　太陰濕土在泉¶
　　初之氣(厥陰風木用亊脾胃受邪瀉酸助甘自/年前十二月大寒起至二月驚蟄終止)¶
<pb:KR3k0050_WYG_023-21b>¶
　　天時(氣早暖草早/榮濕風至)　民病(瘟疫寒熱頭/疼嘔吐瘡痬)　二之氣¶
　　(少陰君火用事心火受邪瀉鹹補苦/自二月春分起至四月立夏終止)　天時(春寒/多雨)¶
　　(寒温/無時)　民病(氣鬱中滿/浮腫寒熱)　三之氣(少陽相火用事/以上尅下瀉鹹)¶
　　(助苦自四月小滿節/起至六月小暑終止)　天時(暴熱乍凉/疾濕暴雨)　民病(寒/熱)¶
　　(吐痢心煩悶/亂癰痘瘡痬)　四之氣(太陰濕土用事水旺土衰/瀉鹹補甘自六月大暑起)¶
　　(至八月白/露終止)　天時(風温交事雨生/羽蟲暴風疾雨)　民病(火熱短/氣赤白)¶
　　(痢/瀉)　五之氣(陽明燥金用事金土水旺制鹹益苦/自八月秋分起至十月立冬終止)¶
　　天時(温熱而行/客行主令)　民病(氣虛客熱血熱/二行肺氣壅盛)　六之氣¶
<pb:KR3k0050_WYG_023-22a>¶
　　(太陽寒水用亊水盛火衰瀉鹹助苦/自十月小雪起至十二月小寒終止)　天時(凝寒/雨雪)¶
　　(地氣正/濕令行)　民病(病乃𢡖悽孕婦多災/脾受濕肺旺肝衰)¶
　巳亥年厥陰風木司天嵗氣風化之候　厥陰風木¶
　　者(足厥陰肝經也肝屬東東/甲乙木春旺七十二日也)　少陽相火在泉¶
　　初之氣(厥陰風木用事脾胃受邪瀉酸補甘自/年前十二月大寒起至二月驚蟄止)¶
　　天時(寒始肅寒行生/令殺氣方生)　民病(寒居右脇氣/滯脾胃虚人)　二之¶
　　氣(少陰君火用事火旺金衰瀉心補肺/自二月春分起至四月立夏終止)　天時(寒/不)¶
　　(去霜雪氷殺氣施/水草焦寒雨至)　民病(熱中氣血/不升降)　三之氣(少/陽)¶
<pb:KR3k0050_WYG_023-22b>¶
　　(相火用事肺經受邪瀉苦益辛自/四月小滿節起至六月小暑終止)　天時(風熱大/作雨生)¶
　　(羽/蟲)　民病(涙出耳/鳴掉眩)　四之氣(太陰濕土用事木土/相刑瀉酸益甘自六)¶
　　(月大暑起至八/月白露終止)　天時(熱氣返用山澤/浮雲暴雨浮濕)　民病(心/受)¶
　　(邪黄疽面/為跗腫)　五之氣(陽明燥金用事以金刑木瀉/肺益肝自八月秋分起至十)¶
　　(月立冬/終止)　天時(燥温更濛沉陰/乃布風雨乃行)　民病(寒風及體/肺受風脾)¶
　　(受濕發/為瘧)　六之氣(太陽寒水用事主助客勝瀉酸/補甘自十月小雪起至十二月)¶
　　(小寒/終止)　天時(長火司令陽乃火化蟄蟲出現/流水不氷地氣大發草乃生)　民¶
　　病(殟歿心/腎相制)¶
<pb:KR3k0050_WYG_023-23a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_023-23b>¶
　夫五運六氣相摩相盪上加下臨六十年之紀不能¶
　齊矣大過之紀有五木曰發生火曰赫曦土曰敦阜¶
　金曰堅成水曰流衍不及之紀有五木曰委和火曰¶
　伏明土曰卑監金曰從革水曰涸流平氣之紀有五¶
　木曰敷和火曰升明土曰備化金曰審平水曰静順¶
　大過則乗已所勝而侮所不勝侮反受邪寡于畏也¶
　不及則勝已者來欺之子必為母復讎也¶
　六氣分上下左右而行天令十二支分布於時日而¶
<pb:KR3k0050_WYG_023-24a>¶
　司地化上下相召而寒暑燥濕風火在四時之氣不¶
　同者葢相臨不一而使然也六氣司於十二支者有¶
　正對之化也然厥陰所以司巳亥者何也謂厥陰木¶
　也木生於亥故正化於亥對化於巳也雖有夘為正¶
　木之分乃陽明金對化也所以從生而順於巳也少¶
　陰所以司子午者謂少陰為君火司尊位所以正得¶
　南方離位故正化於午對化於子也太陰司於丑未¶
　者謂太陰為土土屬於中寄居坤位西南居未分也¶
<pb:KR3k0050_WYG_023-24b>¶
　故正化於未對化於丑也少陽所以司寅申者謂少¶
　陽相火位卑於君火雖有午位君火居之火生於寅¶
　故正化於寅而對化於申也陽明所以司夘酉者為¶
　陽明為金酉為西方屬金故正化於酉而對化於邜¶
　也太陽所以司辰戌者謂太陽為水雖有子位以居¶
　君火對化辰戌屬土水乃伏土中即六戊天門戌是¶
　也六己地户辰是也故水須土用孟子曰水由地中¶
　行斯可見矣乃正化對化於辰也此𤣥硃之説詳矣¶
<pb:KR3k0050_WYG_023-25a>¶
　莫不各有因焉此天之陰陽合地之十二支動而不¶
　息者但將年律起當年司天數至者為司天相對一¶
　氣為在泉餘氣為左右間用在泉緩一氣為初之氣¶
　主六十日餘八十七刻半至司天為三之氣主上半¶
　年自大寒日後通主上半年也至在泉為六氣主下¶
　半年自大暑日後通主下半年也少陰為首順行又¶
　為大過司天大過不及亦間於數則十干起運圖上¶
　下相合也故經云嵗半以前天氣主之嵗半以後地¶
<pb:KR3k0050_WYG_023-25b>¶
　氣主之者此也天之六氣客也將此客氣佈於地之¶
　六氣步位之則有氣化之異矣經自上下位左右有¶
　紀為司天曰上位南方則面北立左右乃左東右西¶
　也故上下異而左右殊亦微㫖論曰少陽之右陽明¶
　治之緒者乃南面而立以閲氣之至也非論上下左¶
　右之位而與顯明之左右火治之之意同謂面南視¶
　之指位而言也¶
　　天地寒暑燥濕風火化生萬物¶
<pb:KR3k0050_WYG_023-26a>¶
　帝曰寒暑燥濕風火在人合之奈何其於萬物何以¶
　生化岐伯曰東方生風風在木木生酸酸生肝肝生¶
　筋筋生心其在天為𤣥在人為道在地為化化生五¶
　味道生智𤣥生神化生氣神在天為風在地為木在¶
　體為筋在氣為柔在臟為肝其性為暄其德為和其¶
　用為動其色為蒼其化為榮其蟲毛其政為散其令¶
　宣發其變摧拉其𤯝為隕其味為酸其志為怒怒傷¶
　肝悲勝怒風傷肝燥勝風酸傷筋辛勝酸南方生熱¶
<pb:KR3k0050_WYG_023-26b>¶
　熱生火火生苦苦生心心生血血生脾其在天為熱¶
　在地為火在體為脉在氣為息在藏為心其性為暑¶
　其德為顯其用為躁其色為赤其化為茂其蟲羽其¶
　政為明其令鬱蒸其變炎爍其𤯝燔&KR0778;其味為苦其¶
　志為喜喜傷心恐勝喜熱傷氣寒勝熱苦傷氣鹹勝¶
　苦中央生濕濕生土土生甘甘生脾脾生肉肉生肺¶
　其在天為濕在地為土在體為肉在氣為充在藏為¶
　脾其性静兼其德為濡其用為化其色為黄其化為¶
<pb:KR3k0050_WYG_023-27a>¶
　盈其蟲倮其政為謐其令雲雨其變動注其𤯝滛潰¶
　其味為甘其志為思思傷脾怒勝思濕傷肉風勝濕¶
　甘傷脾酸勝甘西方生燥燥生金金生辛辛生肺肺¶
　生皮毛生腎其在天為燥在地為金在體為皮毛在¶
　氣為成在藏為肺其性為凉其德為清其用為固其¶
　色為白其化為斂其蟲介其政為勁其令霧露其變¶
　肅殺其𤯝蒼落其味為辛其志為憂憂傷肺喜勝憂¶
　熱傷皮毛寒勝熱辛傷皮毛苦勝辛北方生寒寒生¶
<pb:KR3k0050_WYG_023-27b>¶
　水水生鹹鹹生腎腎生骨髓生肝其在天為寒在地¶
　為水在體為骨在氣為堅在藏為腎其性為凛其德¶
　為寒其用為闕其色為黒其化為肅其蟲鱗其政為¶
　靜其令霜雪其變凝冽其𤯝氷雹其味為鹹其志為¶
　恐恐傷腎思勝恐寒傷血燥勝寒鹹傷血甘勝鹹五¶
　味更立各有所先非其位則邪當其位則正帝曰病¶
　生之變如何岐伯曰氣相得則微不相得則甚帝曰¶
　主嵗如何岐伯曰氣有餘則制已所勝而侮所不勝¶
<pb:KR3k0050_WYG_023-28a>¶
　其不及則已所不勝侮而乗之已所勝輕而侮之侮¶
　反受邪侮而受邪寡所畏也帝曰善¶
<pb:KR3k0050_WYG_023-29a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_023-29b>¶
　五運有旋轉之機六氣有早遲之變天以是終始之¶
　因於地地以是終始之因於物五運者即五行也六¶
　氣者五行之變風火暑濕燥寒也故一氣王六十日¶
　六六三百六十日六甲終以為陰陽寒暑之運而成¶
　二嵗冬至後得甲子為早或在十二月節為中或在¶
　正月為遲夏至倣此故物之生落遲早感應於此而¶
　已¶
　臨川呉氏曰風木冬春之交北東之維艮震巽也君火¶
<pb:KR3k0050_WYG_023-30a>¶
　春夏之交東南之維震巽也相火正夏之時正南之¶
　方一也濕土夏秋之交南西之維坤兑也燥金秋冬¶
　之交西北之維兑乾也寒水正冬之時正北之方坎¶
　也此主氣之定布者也地初正氣子中而丑中震也¶
　地後間氣丑中而夘中離也天前間氣夘中而巳中¶
　兑也天中正氣子中而未中乾巽也天後間氣未中¶
　而酉中坎也地前間氣酉中而亥中艮也地終正氣¶
　亥中而子中坤也此客氣之加臨者也主氣土居二¶
<pb:KR3k0050_WYG_023-30b>¶
　火之後客氣土行二火之間終艮始艮後天卦位也¶
　始震終坤先天卦序也世以嵗氣起大寒者似協後¶
　天終艮始艮之文然而非也楊子建以嵗氣起冬至¶
　者㝠契先天始震終坤之義子午嵗之冬至起燥金¶
　而生丑中之寒水丑未嵗之冬至起寒水而生丑中¶
　之風木寅申嵗起風木夘酉嵗起君火辰戊嵗起濕¶
　土已亥嵗起相火皆肇端於子半六氣相生循環不¶
　窮豈嵗嵗間斷於授承之際哉然則終始乎艮者可¶
<pb:KR3k0050_WYG_023-31a>¶
　以分主氣所居之位而非可以論客氣所臨之序也¶
　天地陰陽之運往過來續木火土金水始終終始如¶
　循斯環六氣相生之序也嵗氣起於子中盡於子中¶
　故曰冬至子之半天心無改移子午之嵗始冬至燥¶
　金三十日然後襌於寒水以至相火日各六十者五¶
　而小雪以後其日三十復終於燥金丑未之嵗始冬¶
　至寒水三十日然後禪於風木以至燥金日各六十¶
　者五而小雪以後其日三十復終於寒水寅申以下¶
<pb:KR3k0050_WYG_023-31b>¶
　皆然如是六十年至千萬年氣序相生而無間非小¶
　寒之末無所於授大寒之初無所於承隔越一氣不¶
　相接續而截自大寒而為次年初氣之首也此造化¶
　之妙經秘而未發啟𤣥子闕而未言近代楊子建昉¶
　推而得之¶
　醫家五運皆起月初天氣之先主乾知大始也六氣¶
　皆起於月中地氣之後應坤作成物也¶
　　五運相勝相生¶
<pb:KR3k0050_WYG_023-32a>¶
　五運之説肇於鄒衍自漢張蒼公孫𢎞之徒皆用其¶
　説而賈&KR0105;司馬遷劉歆輩又從而附益之今考其説¶
　有二賈&KR0105;公孫𢎞倪寛司馬遷則本五行相勝之説¶
　劉歆父子則以五行相生為言主相勝者則以前世¶
　帝王皆後代勝前代火能滅金即以火勝金金能尅¶
　木即以金勝木夫帝王之有天下豈以一人之私求¶
　勝於前代耶堯舜禹之相遜葢不得已而處大位湯¶
　武之征伐亦不得已而應天順人初無一毫私意行¶
<pb:KR3k0050_WYG_023-32b>¶
　於其間也今乃推五行之相勝是以末世爭奪之事¶
　為帝王盛舉豈不謬哉故漢儒以周當木德秦人以¶
　為水乃用水德以勝之更名河曰德水秦人既自以¶
　為水矣漢儒必欲以土勝之至大初遂更用黄德夫¶
　秦之暴虐以干戈魚肉諸侯併吞海宇秦人推五運¶
　相勝葢有以也漢髙之興雖以征伐然討定暴亂亦¶
　秦民之湯武也賈&KR0105;司馬遷不能推述漢興撥亂之¶
　功反用秦人相勝之説欲以此制禮樂易服色豈理¶
<pb:KR3k0050_WYG_023-33a>¶
　也哉逮向歆又論五行之相生曰帝出乎震故伏羲¶
　始受木德木生火故炎帝以炎繼之火生土故黄帝¶
　以土繼之由是相推以至於漢是謂以母𫝊子也况¶
　既以黄帝為土德矣少昊其子也何得又自為金既¶
　以帝嚳為木德矣帝堯其子也何得又自為火父子¶
　之間五行之迭運乎誠如是則商周𫝊數十世一世¶
　為一德不幾于紛亂之甚耶秦雖不德亦𫝊位二世¶
　矣今乃以漢德之火上承周德之木置秦於閏位比¶
<pb:KR3k0050_WYG_023-33b>¶
　之共工可乎哉葢二説並行各逞己見主相勝之説¶
　則不得不變周之木為火主相生之説則不得不置¶
　秦之水為閏厯觀詩書述堯舜三王之事亦詳矣何¶
　嘗如陰陽家之説妄相配合其繆戾一至此耶嗚呼¶
　漢之興都一也見神母之祥者則以為火德見黄龍¶
　之瑞者則以為土德考河决之符者又以為水德是¶
　漢儒議論本朝且紛然靡定他又何足憑哉雖然五¶
　行之相生相尅亦天地自然之造化也硜硜然拘滯¶
<pb:KR3k0050_WYG_023-34a>¶
　於帝王之代興者固非也後儒又以此為陰陽家之¶
　術并消息盈虚之理莫之察焉通儒固如是哉¶
<pb:KR3k0050_WYG_023-35a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_023-35b>¶
　　天符(運氣相同/曰天符)¶
　戌子戊午戊寅年運氣皆火丙辰丙戌年運氣皆水¶
　己丑己未年運氣皆土乙夘乙酉年運氣皆金丁巳¶
　丁亥年運氣皆木六十年中有此十二年天符也¶
　　順化(天氣生運/曰順化)¶
　甲子甲午甲寅甲申年火下生土也壬辰壬戌年水¶
　下生木也乙丑乙未年土下生金也辛夘辛酉年金¶
　下生水也癸巳癸亥年木下生火也六十年中有此¶
<pb:KR3k0050_WYG_023-36a>¶
　十二年順化也¶
　　天刑(天氣尅運/曰天刑)¶
　庚子庚午庚寅庚申年火下尅金也戊辰戊戌年水¶
　下尅火也辛丑辛未年土下尅水也丁夘丁酉年金¶
　下尅木也己巳己亥年木下尅土也六十年中有此¶
　十二年天刑也¶
　　小逆(運生天氣/曰小逆)¶
　壬子壬午壬寅壬申年木上生火也庚辰庚戌年金¶
<pb:KR3k0050_WYG_023-36b>¶
　上生水也癸丑癸未年火上生土也己夘己酉年土¶
　上生金也辛巳辛亥年水上生木也子臨父位于理¶
　未當六十年中有此十二年小逆也¶
　　不和(運尅天氣/曰不和)¶
　丙子丙午丙寅丙申年水上尅火也甲辰甲戌年土¶
　上尅水也辛丑辛未年木上尅土也癸夘癸酉年火¶
　上尅金也己巳己亥年金上尅木也六十年中有此¶
　十二年不和也¶
<pb:KR3k0050_WYG_023-37a>¶
　　嵗㑹(運臨木氣之/位曰嵗㑹)¶
　子水位也丙子年小運臨之午火位也戊午年火運¶
　臨之夘木位也丁夘年木運臨之酉金位也乙酉年¶
　金運臨之辰戌丑未土位也甲辰甲戌己丑己未年¶
　土運臨之六十年中有此八年嵗㑹也¶
　　太乙天符(天符嵗㑹相合/曰太乙天符)¶
　戊午乙酉己未己丑六十年中有此四年太乙天符¶
　　支德符(運與四孟月/同曰支德符)¶
<pb:KR3k0050_WYG_023-37b>¶
　寅屬木春孟月也壬寅年木運臨之巳屬火夏孟月¶
　也癸巳年火運臨之申屬金秋孟月也庚辰年金運¶
　臨之亥屬水冬孟月也辛亥年水運臨之六十年中¶
　有此四年支德符也¶
　　干德符(運與交司日相/合曰干德符)¶
　甲與己合乙與庚合丙與辛合丁與壬合戊與癸合¶
　一年遇此二干天地德合亦為平氣之嵗也¶
　　同天符(大過之運加地/氣曰同天符)¶
<pb:KR3k0050_WYG_023-38a>¶
　庚子庚午年運同司地燥金壬寅壬申年運同司地¶
　風木甲辰甲戌年運同司地濕土六十年中有此六¶
　年同天符也¶
　　同嵗㑹(不及之運加地/氣曰同嵗㑹)¶
　辛丑辛未年運臨司地寒水癸夘癸酉年運臨司地¶
　君火癸巳癸亥年運臨司地相火六十年中有此六¶
　同嵗㑹也¶
　　五運六氣總論¶
<pb:KR3k0050_WYG_023-38b>¶
　夫五運者金木水火土也六氣者風火暑濕燥寒也¶
　天干取運地支取氣天干有十配合則為五運地支¶
　十二對待則為六氣天氣始于甲地氣始于子天地¶
　相合則為甲子故甲子者干支之首也天氣終于癸¶
　地氣終于亥天地相合則為癸亥故癸亥者干支之¶
　末也隂陽相間剛柔相須是以甲子之後乙丑繼之¶
　壬戌之後癸亥繼之三十年為一紀六十年為一周¶
　太過不及斯皆見矣然以天干兄弟次序言之甲乙¶
<pb:KR3k0050_WYG_023-39a>¶
　東方木也丙丁南方火也戊己中央土也庚辛西方¶
　金也壬癸北方水也以其夫婦配合言之甲與己合¶
　而化土乙與庚合而化金丙與辛合而化水丁與壬¶
　合而化木戊與癸合而化火故甲己之嵗土運統之¶
　乙庚之嵗金運統之丙辛之嵗水運統之丁壬之嵗¶
　木運統之戊癸之嵗火運統之詩曰甲己化土乙庚¶
　金丁壬木位盡成林丙辛便是長流水戊癸離宫號¶
　曰心然以地支循環之序言之寅夘屬春木也巳午¶
<pb:KR3k0050_WYG_023-39b>¶
　屬夏火也申酉屬秋金也亥子屬冬水也辰戌丑未¶
　屬四季土也以其對衝之位言之子對午而為少陰¶
　君火丑對未而為大陰濕土寅對申而為少陽相火¶
　夘對酉而為陽明燥金辰對戌而為大陽寒水巳對¶
　亥而為厥陰風木故子午之嵗君火主之丑未之嵗¶
　濕土主之寅申之嵗相火主之夘酉之嵗燥金主之¶
　辰戌之嵗寒水主之巳亥之嵗風木主之詩曰子午¶
　少陰君火暑丑未大陰濕火雨丙寅申少陽相火炎卯¶
<pb:KR3k0050_WYG_023-40a>¶
　酉陽明燥金主辰戌火陽司水寒巳亥厥陰風木舉¶
　然五運有主運有客運六氣有主氣有客氣主運主¶
　氣萬載而不易客運客氣每嵗而迭遷然則客一也¶
　有大過焉有不及焉大過之年甲丙戊庚壬五陽干¶
　也不及之年謂乙丁己辛癸五陰干也大過者其至¶
　先不及者其至後客氣也有正化焉有對化焉正化¶
　之嵗謂午未寅申辰亥之年也對化之嵗謂子丑申¶
　邜戌巳之年也正化者令之實對化者令之虚假令¶
<pb:KR3k0050_WYG_023-40b>¶
　甲子年甲為土運統主一年子為君火専司一嵗一¶
　期三百六十五日零二十五刻正合乎周天三百六¶
　十五度四分度之一也一朞之中主運以位而相次¶
　於下客運以氣而周流於上主運者木為初之運火¶
　為第二運土為第三運金為第四運水為第五運客¶
　運者假如甲巳年甲為土運初之運即土也土生金¶
　二之運即金也金生水三之運即水也水生木四之¶
　運即木也木生火五之運即火也每一運各主七十¶
<pb:KR3k0050_WYG_023-41a>¶
　二日零五刻大過之年大寒前十三日交名曰先天¶
　不及之年大寒後十三日交名曰後天平氣之年正¶
　大寒日交名曰齊天一嵗之後主氣定守于六位客¶
　氣循行于四時主氣者風為初之氣火為二之氣暑¶
　為三之氣濕為四之氣燥為五之氣寒為終之氣客¶
　氣者假令子午年少陰君火司天陽明燥金司地大¶
　陰濕土為天之左間厥陰風木為天之右間所以南¶
　面而命其位也大陽寒水為地之左間少陽相火為¶
<pb:KR3k0050_WYG_023-41b>¶
　地之右間所以靣北而命其地也一氣在上一氣在¶
　下二氣在左二氣在右經曰天地者萬物之上下也¶
　左右者陰陽之道路也地之左間為初之氣天之右¶
　間為二之氣司天為三之氣天之左間為四之氣地¶
　之右間為五之氣司地為終之氣每一嵗各主六十¶
　日八十七刻半有奇申子辰之年大寒日寅初一刻¶
　交初之氣至春分日子時之末交二之氣小滿日亥¶
　時之末交三之氣至大暑日戌時之末交四之氣至¶
<pb:KR3k0050_WYG_023-42a>¶
　秋分日酉時之末交五之氣至小雪日申時之末交¶
　終之氣所謂一六天也巳酉丑之年大寒日巳初一¶
　刻交初之氣至春分日邜時之末交二之氣至小滿¶
　日寅時之末交三之氣至大暑日丑時之末交四之¶
　氣至秋分日子時之末交五之氣至小雪日亥時之¶
　末交終之氣所謂二六天也寅午戌之年大寒日申¶
　初一刻交初之氣至春分日午時之末交二之氣至¶
　小滿日巳時之末交三之氣至大暑日辰時之末交¶
<pb:KR3k0050_WYG_023-42b>¶
　四之氣至秋分日夘時之末交五之氣至小雪日寅¶
　時之末交終之氣所謂三六天也亥夘未之年大寒¶
　日亥初一刻交初之氣至春分日酉時之末交二之¶
　氣至小滿日申時之末交三之氣至大暑日未時之¶
　末交四之氣至秋分日午時之末交五之氣至小雪¶
　日巳時之末交終之氣所謂四六天也葢因客運加¶
　于主運之上主氣臨于客氣之下天時所以不齊民¶
　病所由生也¶
<pb:KR3k0050_WYG_023-43a>¶
¶
<pb:KR3k0050_WYG_023-44a>¶
　授時之説始於堯典自古有天文之官重黎以上其¶
　詳不可得聞堯命羲和厯象日月星辰考四方之中¶
　星定四時之仲月南方朱鳥七星之中殷仲春則厥¶
　民析而東作之事起矣以東方大火房星之中正仲¶
　夏則厥民因而南訛之事興矣以西方虚星之中殷¶
　仲秋則厥民夷而西成之事舉矣以北方昴星之中¶
　正仲冬則厥民隩而朔易之事定矣然所謂厯象之¶
　法猶未詳也舜在璇璣玉衡以齊七政説者以為天¶
<pb:KR3k0050_WYG_023-44b>¶
　文器後世言天之象如洛下閎鮮于妄人輩述其遺¶
　制營之度之而作渾天儀厯家推步無越此器然而¶
　未有圖也葢二十八宿周天之度十二辰日月之㑹¶
　二十四氣之推移七十二候之遷變如環之循如輪¶
　之轉農桑之節以此占之四時各有其務十二月各¶
　有其宜先時而種則失之太早而不生後時而蓻則¶
　失之太晩而不成故曰雖有智者不能冬種而春收¶
　農書天時之宜篇云萬物因時受氣因氣發生時至¶
<pb:KR3k0050_WYG_023-45a>¶
　氣至生理因之今人雷同以正月為始春四月為始¶
　夏不知陰陽有消長氣候有盈縮冒昧以作事其克¶
　有成者幸而已矣此圖之作以交立春節為正月交¶
　立夏節為四月交立秋節為七月交立冬節為十月¶
　農事早晩各疏於每月之下星辰干支别為圓圖使¶
　可運轉北斗旋於中以為準則每嵗立春斗杓建於¶
　寅方日月㑹於營室東井昏見於午建星辰正於南¶
　由此以往積十日而為旬積三旬而為月積三月而¶
<pb:KR3k0050_WYG_023-45b>¶
　為時積四時而成嵗一嵗之中月建相次周而復始¶
　氣候推遷與日厯相為體用所以授民時而節農事¶
　即謂用天之道也夫授時厯每嵗一新授時圖常行¶
　不易非厯無以起圖非圖無以行厯表裏相叅轉運¶
　無停渾天之儀粲然具在是也然按月農時特取天¶
　地南北之中氣立作標準以示中道非膠柱鼓瑟之¶
　謂若夫逺近寒暑之漸殊正閏常變之或異又當推¶
　測晷度斟酌先後庶幾人與天合物乗氣至則生養¶
<pb:KR3k0050_WYG_023-46a>¶
　之節不至差謬此又圖之體用餘致也不可不知¶
　　順天時勤民事論¶
　葢神農為耒耜以利天下堯命四子敬授民時舜命¶
　后稷食為政首禹制田土萬國作乂殷周之盛詩書¶
　所述要在安民富而敎之管子曰一農不耕民有饑¶
　者一女不織民有寒者倉廪實知禮節衣食足知榮¶
　辱丈人曰四體不勤五榖不分孰為夫子𫝊曰人生¶
　在勤勤則不匱語曰力能勝貧謹能勝禍葢言勤力¶
<pb:KR3k0050_WYG_023-46b>¶
　可以不貧謹身可以避旤故李俚為魏文侯作盡地¶
　利之教國以富强秦孝公用商君急耕戰之賞傾奪¶
　隣國而雄諸侯淮南子曰聖人不恥身之賤也愧道¶
　之不行也不憂命之長短而憂百姓之窮是故禹為¶
　治水以身解于陽旴之河湯由苦旱以身禱於桑林¶
　之野神農憔悴堯疲臞舜黎黒禹胼胝由此觀之則¶
　聖人之憂勞百姓亦甚矣故自天子以下至於庶人¶
　四肢不勤思慮不用而事治財贍者未之聞也故田¶
<pb:KR3k0050_WYG_023-47a>¶
　者不强囷倉不盈将相不强功烈不成仲長子曰天¶
　為之時而我不農糓亦不可得而取之青春至焉時¶
　雨降焉始之耕田終之簠簋惰者釡之勤者鍾之矧¶
　乎不為而尚乎食也哉譙子曰朝發而夕異宿勤則¶
　菜盈傾筐且茍有羽毛不織不衣不能茹草飲水不¶
　耕不食安可以不自力哉晁錯曰聖王在上而或不¶
　凁不饑者非耕而食之織而衣之為開其資財之道¶
　也夫寒之於衣不待輕煖饑之於食不待甘㫖饑寒¶
<pb:KR3k0050_WYG_023-47b>¶
　至身不顧亷恥一日不再食則饑終嵗不製衣則寒¶
　夫腹饑不得食體寒不得衣慈母不能保其子君亦¶
　安得以有其民夫珠玉金銀饑不可食寒不可衣粟¶
　米布帛一日不得而饑寒至是故明君貴五榖而賤¶
　金玉劉陶曰民可百年無貨不可一朝有饑故食為¶
　至急陳思王曰寒者不貪尺玉而思短褐饑者不願¶
　千金而羡一食千金尺玉至貴而不若一食短褐之¶
　惡者物時有所急也誠哉言乎神農蒼頡聖人者也¶
<pb:KR3k0050_WYG_023-48a>¶
　其於亊也有所不能矣故趙過始為牛耕實勝耒耜¶
　之利蔡倫立意造紙豈方縑牘之煩且耿夀昌之常¶
　平倉桑𢎞羊之均輸法益國利民不朽之術也諺曰¶
　智如禹湯不如常耕是以樊遲請學稼孔子荅曰吾¶
　不如老農然則聖賢之智猶有所未達而况於凡庸¶
　者乎猗頓魯窮士聞陶朱公富問術馬告之曰欲速¶
　富畜五牸乃畜牛羊子息萬計九真廬江不知牛耕¶
　每致困乏任延王景乃創鑄作田器敎之墾闢嵗嵗¶
<pb:KR3k0050_WYG_023-48b>¶
　開廣百姓充給燉煌不曉作耬犂及種人牛功力既¶
　費而收糓更少皇甫隆乃敎作耬犂所省傭力過半¶
　得榖加五又燉煌俗婦女作裙攣縮如羊腸用布一¶
　疋隆又禁改之所省復不貲茨充為桂陽令俗不種¶
　桑無蠶織絲麻之利類皆以麻桑頭貯衣民惰窳少¶
　麄履足多剖裂血出盛冬皆燃火燎炙充教民益種¶
　桑柘養蠶織履復令種苧麻數年之間大頼其利衣¶
　履温暖今江南知蠶桑織履皆充之教也五原土宜¶
<pb:KR3k0050_WYG_023-49a>¶
　麻枲而俗不知績織民冬月無衣積細草卧其中見¶
　吏則衣草而出崔實為作紡績織絍之具以教民得¶
　免寒苦安在不教乎黄霸為潁川使郵亭鄉官皆畜¶
　鷄豚以贍鰥寡貧窮者及務耕桑節用殖財種樹鰥¶
　寡孤獨有死無以𦵏者鄉部書言霸具為區處某所¶
　大木可以為棺某亭豚子可以為祭吏往皆如言龔¶
　遂為渤海勸民務農桑令口種株榆百本薤五十本¶
　葱一畦韭三畆家二母彘五母鷄民有帶持刀劍者¶
<pb:KR3k0050_WYG_023-49b>¶
　使賣劍買牛賣刀買犢曰何如帶牛佩犢春夏不得¶
　不趣田畆秋冬課收斂益畜果實菱芡吏民皆富實¶
　召信臣為南陽好為民興利務在富之躬勸耕農出¶
　入阡陌止舍鄉亭稀冇安居時行視郡中水泉開通¶
　溝瀆起水門提閼凡數十處以廣溉灌民得其利蓄¶
　積有餘禁令嫁娶送終奢靡務出於儉約郡中莫不¶
　耕稼力田吏民親愛信臣號曰召父童恢為不其令¶
　率民養一豬雌鷄四頭以供祭祀買棺木顔裴為京¶
<pb:KR3k0050_WYG_023-50a>¶
　兆乃令整阡陌樹桑果又課以閒月取材使得轉相¶
　告戒教匠作車又課民無牛者令畜猪投貴時賣以¶
　買牛整頓豐足王丹家累千金好施與周人之急每¶
　嵗時後察其强力收多者輒厯載酒殽從而勞之便¶
　于田頭樹下飲食勸勉之因留其餘殽而去其惰者¶
　獨不見勞各自恥不能致丹其後無不力田者聚落¶
　以致殷富杜畿為河東課勸耕桑民畜牸牛草馬下¶
　逮鷄豚皆有章程家家豐實此等豈好為煩擾而輕¶
<pb:KR3k0050_WYG_023-50b>¶
　費損哉葢以庸人之性之堀為耕稼之場者此君長¶
　所用心也是以大公封而斥鹵播嘉榖鄭白戍而闗¶
　中無饑年葢食魚鱉而藪澤之形可見觀草木而肥¶
　磽之勢可知又曰稼穡不脩桑果不茂畜産不肥鞭¶
　之可也拖落不完墻垣不牢掃除不浄笞之可也此¶
　督課之方也且天子親耕皇后親蠶况夫田父而懷¶
　窳惰乎李衡於武陵龍陽汎洲上作宅種柑橘千樹¶
　臨卒敕兒曰吾州里有千頭木奴不匱汝衣食嵗上¶
<pb:KR3k0050_WYG_023-51a>¶
　一疋絹亦可足用矣呉末柑橘成嵗得絹數千疋恒¶
　稱太史公所謂江陵千樹橘與千户侯等者也樊重¶
　欲作器物先種梓漆時人嗤之然積以嵗月皆得其¶
　用向之笑者咸求假焉此種植之不可已也諺曰一¶
　年之計莫如種榖十年之計莫如種木此之謂也書¶
　曰稼穡之艱難孝經曰用天之道因地之利論語曰¶
　百姓不足君孰與足漢文帝曰朕為天下守財矣安¶
　敢妄用哉孔子曰居家理故治可移於官然則家猶¶
<pb:KR3k0050_WYG_023-51b>¶
　國國猶家是以家貧思良妻國亂思良相其義一也¶
　夫財貨之生既艱難矣用之又無節凡人之性好懶¶
　惰矣率之又不督加以政令失所水旱為災一榖不¶
　登胔腐相繼古今同患所不能止也嗟乎且饑者有¶
　過甚之願渴者有兼量之情既飽而後輕食既煖而¶
　後輕衣或由年榖豐穰而忽於畜積或由布帛優贍¶
　而輕於施與窮窘之來所由有漸故管子曰桀有天¶
　下而用不足湯有七十里而用有餘天非獨為湯雨¶
<pb:KR3k0050_WYG_023-52a>¶
　菽粟也葢言用之以節耳仲長子曰鮑魚之肆不自¶
　以氣為臭四夷之人不自以食為異生息然也居積¶
　習之中見生息之事孰自知也斯何異蓼中之蟲而¶
　不知藍之甘乎¶
　¶
　¶
　¶
　¶
<pb:KR3k0050_WYG_023-52b>¶
　¶
　¶
　¶
　¶
　¶
　¶
　¶
　圖書編巻二十三¶
