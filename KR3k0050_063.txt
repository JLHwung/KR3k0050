# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.208144
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷六十三
<pb:KR3k0050_WYG_063-1a>¶
欽定四庫全書¶
　圖書編卷六十三¶
　　　　　　　　　　　　　明　章潢　撰¶
　　南嶽總叙¶
　衡嶽分值軫宿為南方諸山之宗全楚之鎮髙極萬¶
　丈根盤千里七十二峰獻竒呈秀東距洞庭西隣永¶
　寳南接九嶷北控三湘朱子地里論云岷山之脈其¶
　一支為衡山者已盡於九江之西九峰蔡氏曰江漢¶
<pb:KR3k0050_WYG_063-1b>¶
　南之山則岷山之脈其北一支為衡山而盡於洞庭¶
　之西若夫七十二峰之勝巖壑泉石之幽亭館池臺¶
　之雅麗懸崖絶壁篆刻之竒古名賢寄寓之芳躅與¶
　方外之士可怪可愕之跡及佳木異草珍禽竒獸之¶
　錯産大畧具在志中而又有古今之雄文玅什足以¶
　闡幽彰微也故不敢復為之說¶
<pb:KR3k0050_WYG_063-2a>¶
¶
<pb:KR3k0050_WYG_063-3a>¶
　湖廣武昌府山曰黄鵠(城西/南)鐘山(興/國)武昌(武/昌)回山(在/西)¶
　(塞山之右上有飛雲三洞上洞出雲中洞出水/下洞出風乃唐元結讀書之所山後有異泉)鐘臺¶
　(咸/寧)龜湖(嘉/魚)白石(蒲/圻)荆泉洞(中有石臺旁列石如鐘鼓/果實形狀不一又有石田)¶
　(溝堘/悉具)梧桐(通/城)觀音巖(廣十餘丈/磬榻森列)東方(大/冶)龍泉(崇/陽)¶
　漢陽府山曰大别(城東北即/禹貢所載)九真(堪輿紀勝云/即五藏山)陽臺¶
　(漢/川)小别(漢/陽)石鏡(漢川其山有巨石/一圓淨如鏡故名)關公洞(大别山之/右其洞乃)¶
　(一巖穴蜀將關/公嘗憇於此)¶
　黄州府山曰赤壁(屹立江濵截然如壁而有赤色/因名宋蘇軾游此作赤壁二賦)孔¶
<pb:KR3k0050_WYG_063-3b>¶
　子山(城東百里相傳孔子自衞適楚嘗登此山/有坐石草木不侵有石硯雨下墨水浸出)龜峰¶
　(麻/城)觀音巖(龜峰山上巖虚如屋中有/石觀音巖東有棋盤石)魯臺(黄/陂)石柱(羅/田)¶
　玉堂(蘄/水)鳯凰(蘄/)黄梅(黄/梅)五祖山(即五祖大滿禪師道/塲山頂有池生白蓮)¶
　(花名/蓮峰)四祖山(即四祖大醫禪師道塲/上有香爐峰及慈雲塔)眀水(廣/濟)積布(山/臨)¶
　(大江疊石壁/立形如積布)天門山(古稱梁山狀如香爐有十六峰/環列最髙者為天門空虚透徹)¶
　(上貫/山頂)¶
　承天府山曰樠木(治/東)京凉(京/山)仙女洞(嵓谷競秀泉脉/交流峭壁挿天)¶
　(水紋紆石如篆洞有三門/中有石床石枕石鏡䑓)黄城(城/南)五華(景/陵)¶
<pb:KR3k0050_WYG_063-4a>¶
　徳安府山曰章山陪尾(城東即禹/貢所載)白兆(城西上有桃/花巖仙人洞)¶
　(又有寫經臺及/李白讀書堂)大洪(随州其山崛起一方巉然雲間/四面陡絶頂有大湖湖旁有龍)¶
　(鬬崖又有明聖泉硫黄池仙女洞弗/兒嶺鸛子山㫁足巖皆此山之景也)葛藤(雲/夣)五家(應/感)¶
　九崚(孝感其環阜叠嶂林麓深沓上有八境寳陀/羅漢三巖范雍詩山竒號九崚名與雍州同)洞¶
　庭(應/山)¶
　荆州府山曰龍山(城西北孟嘉/九日落帽處)龍蓋(石/首)九岡(松/滋)楊林¶
　(監/利)内方(荆/門)靈鷲(有穴曰龍洞深五里石臺甚髙春/月水聲如鐘鼓管籥聼者忘倦)蒙¶
　山(荆門兩巒對起如峩眉山麓二泉即蒙恵泉上有/澄源閣有信美浴沂浮香澄玉潄玉五亭皆游憇)¶
<pb:KR3k0050_WYG_063-4b>¶
　(之/所)紫蓋(當陽二十三洞天南北二山頂上四垂若/繖狀林石皆紺色下出綵水甘馨異常)黄¶
　牛(夷/陵)石鼻(髙五百餘仞下臨江流中有/巨石横六七十丈如簰&KR0034;)三游洞(夷/陵)荆¶
　門(宜/都)方山(長陽四面俱方有風穴口大如甕/夏則風出冬則風入春秋分則静)龍門洞¶
　(洞前兩崖劍立巖/穴幽&KR0201;泉瀑飛注)楚臺(歸/州)玉虚洞(有洞可容千人石/壁異文成龍草木)¶
　(之狀有石乳結成物/象皆温潤如玉故名)石門(巴/東)龍影洞(平江&KR0201;三千餘/尺周三十里石)¶
　(蹟瑩然上有龍影屈/伸蜿蜒鱗甲如繪)¶
　岳州府山曰巴丘(城南羿屠巴蛇於/洞庭積骨為丘名)君山(洞庭湖中/有峰如十)¶
　(二螺䯻山海經云洞庭之山帝之二女居之葢/堯女湘君嘗居故名道書以此為十二福地)望城¶
<pb:KR3k0050_WYG_063-5a>¶
　(臨/湘)禹山(華容禹濬/川登此)幕阜(平江一名天嶽山髙一千八/百丈周廻五百里石巖有篆)¶
　(云禹治水嘗至/此又二十五洞)龍影洞(&KR0201;三千餘尺周三十里石壁/瑩然上有龍影屈伸蜿蜒鱗)¶
　(甲如/繪)大浮(澧州谷中有石室户牖自/然虚明又白鹿池十八洞)黄石(石/門)騎龍(慈/利)¶
　燕子洞(巖洞深廣可坐數千人後有穴四/圍石乳融結中有石燕子故名)古田(安/鄉)古¶
　蹟岳陽樓¶
　鄖陽府山曰龍門(鄖/永)南山(房/)方城(竹山有/城十里)黄龍(上/津)寳¶
　蓋(鄖又名西山上有石蝦蟇卒視之與真無/異山北有崖旁視之一宂甚明號星牖)¶
　襄陽府山曰峴山(城南即羊祜墮淚碑孟浩然詩/云羊公碑尚在讀罷一霑巾)鹿¶
<pb:KR3k0050_WYG_063-5b>¶
　門(城東南漢龎徳公唐龎藴/孟浩然皮日休俱隠于此)太嶽太和(鈞州南即武/當謂非𤣥武)¶
　(不足以當之山有七十二峰三十六/巖二十四澗五臺五井二泉二潭)石階山(在太和/山一名)¶
　(華嶽/地肺)牛頭(鈞/州)五車(直城龎居士/棄金之處)荆山(南漳即山海經/云多鐵隂多赤)¶
　(金上有卞和/室抱玉巖)棗椒(棗/陽)榖山(榖/城)薤山(山有孤竹三莖三/年生一笋笋就竹)¶
　(死代謝/不已)馬窟(光化中有石窟相傳漢/時三國呉皆有馬出)九十九岡(棗陽/縣東)¶
　(有詩云岐路劇羊/腸童岡九十九)¶
　辰州府山曰大酉(城北道書二十六洞天/上有龍湫禱雨即應)小酉(城西/北下)¶
　(有石穴梁湘東王繹賦云/訪酉陽之逸興謂此也)武山(盧/溪)五城(辰/溪)大溆(溆/浦)楠¶
<pb:KR3k0050_WYG_063-6a>¶
　木洞(溆/浦)髙明(沅髙峻/冠諸山)羅公(黔/陽)齊天(麻/陽)苞茅(麻陽上有/三脊茅可)¶
　(以縮酒寰宇記云/即楚入貢之茅)明月洞(溆浦洞在䓵上穴/水一泓其狀如月)¶
　常徳府山曰梁山(城/北)淳于(武/陵)緑蘿(桃源四十/二福地)桃源(即/大)¶
　(元漁人/所云)滄山浪山(龍陽滄浪/之水自出)白馬洞(桃元三十/五洞天)¶
　衡州府山曰衡山(衡山縣西五嶽之一寰宇記宿當/軫翼度應璣衡故名即周職方荆)¶
　(州之鎮其山盤繞八百里有七十三峰十洞十五巖/三十八泉二十五溪九池九潭九井而最大者五峯)¶
　(為祝融紫葢雲/宻石廪天柱)伊山(城西桓伊/讀書處)龍渡(桂/陽)馬阜(來/陽)逍遥¶
　(常/寧)熊耳(安/)雲秋(&KR0789;/)舜峰(陵/武)九疑(藍/山)石柱山(藍山北亦/名天柱下)¶
<pb:KR3k0050_WYG_063-6b>¶
　(有巖洞石乳融結其/怪萬狀色如碧玉)岣嶁峰(府城北上有/禹碑科斗文)回鴈峯(城/南)¶
　(鴈至衡陽不/過遇春而回)祝融峰(衡山第二/十四福地)朱陵洞(衡山第/三洞天)金粟¶
　巖(臨武石壁峭㧞下有流溪/巖上石璀璨如垂珠珞)¶
　永州府山曰西山(府城西瀟江之外柳宗元游宴記/云過湘江縁染溪斫榛莾焚茅筏)¶
　(窮山之髙則凢數州之/土壌皆在祍席之下)群玉(在府城西巨竹清&KR0113;古/木樛曲怪石萬狀地勝)¶
　(景清一郡/之竒觀也)朝陽巖(府城西瀟江之滸巖有洞澗自中/流出入湘江後阜前江呀焉淵邃)¶
　(地高東向旭日始旦華采先/及故名朝陽小亭立于右崖)澹山崖(府城南依山而/上縁穴而下巖)¶
　(有二門壁立萬仞東/南石穴仰望洞然)火星巖(城/西)祁山(祁/)黄華(東/安)九龍¶
<pb:KR3k0050_WYG_063-7a>¶
　巖(縣北百里山形斗起/竒石錯立物象古怪)營道(道/州)穿巖(形如圓廩中可/容萬斛東西兩)¶
　(門通道其問望之若城門又如偃月/巖前有石如走猊伏犀其狀不一)九疑(寧逺郭璞/云其山九)¶
　(谿皆相似或云九峰參差互相掩映望而疑之故名/峯各一水四水流灌於南海五北注於洞庭九峯曰)¶
　(朱明石城石樓娥皇舜源女英蕭韶桂/林杞林有沙樹十二株在舜廟之前)玉琯巖(舜祠/側)¶
　髙士巖(舜祠/西)白鵝(永/明)月巖(永明縣南二山環繞中間/一穴如劵初進如新月一)¶
　(灣至山之中則如既望滿月矣葢四圍/山髙蔽天惟無山處始見月故名月巖)呉望(江/華)暖谷¶
　(江華雖當盛寒入此谷中其/氣温然雖挾纊熾炭不若也)含暉洞(道州有石室/穹然如厦屋)紫¶
　虚洞(寧逺治南古木蒼烟石田/棊布巖竇中深必炬而入)濂溪(道州周子/世家于此)小丘¶
<pb:KR3k0050_WYG_063-7b>¶
　(在鈷鉧潭西/有栁子厚記)¶
　長沙府山曰智渡(城/北)嶽麓(善化即衡山/七十二峰)鵝羊山(府城/北山)¶
　(多竒石或踞或立狀若鵝羊故名/又名石寳即七十二福地之一)洞陽(劉陽山有洞/向陽即二十)¶
　(四洞/天)古風巖(巖深數十里中有佛&KR0451;鐘鼓棊枰橋梁/皆白石生成有溪水内出灌田百餘畝)¶
　(與毛公巖白/石巖相連)東臺(湘/鄉)草衣巖(巖似/月輪)司空(攸左右有/三十六峰)大¶
　峰(安化有七/十二峰)五溪(益/陽)黄陵(湘陰舜二/妃墓在)隠山(湘/潭)小溈(醴/陵)¶
　(衆山環繞湍水中/流即十三洞天)章仙山(即七十二/福地之一)雲陽(茶陵上有/七峰日偃)¶
　(霞紫微石柱白蓮隠形正陽石耳又有百/靈闕真仙洞玉華洞亦松壇般若巖之類)石鼓(寧/鄉)琵¶
<pb:KR3k0050_WYG_063-8a>¶
　琶峰(湘潭縣南與南嶽祝融/相望乃七十二峰之一)石人峰(茶陵北有巨石/對峙髙二十餘)¶
　(丈儼然人立其/下巖穴深窈)篬筤谷(在嶽麓/山下)十房洞(安化縣北洞/門廣丈餘門)¶
　(内若㕔入穴中有天窻左右列十房/各有門鐘鼓備具後有石田石池)秦人洞(茶陵上/洞有石)¶
　(門不可入但時聞有鐘磬/聲世傳秦人曽遯跡于此)錦灣(湘潭縣西南有石屹/立當上流之衝色赤)¶
　(如錦相傳陶侃逰釣于此舊/有望嶽釣魚二亭皆侃遺跡)¶
　寳慶府山曰髙霞(城/南)扶陽(邵/陽)梅山(新/化)武岡(武/岡)寳方(有/巖)¶
　(洞八所曰棲真上屏大保朝陽迎陽芙蓉/隠仙花乳其中龍甲神象皆滴乳所成)雲山(武岡/有七)¶
　(十一峰第六十九福地中有日華山月/華山杏花塢投龍峒猿藤水侯公洞)橦水(新/寧)桃花¶
<pb:KR3k0050_WYG_063-8b>¶
　洞(城南傍多桃花洞口髙丈餘入山過小溪有石/巖如屋内有石凳石牀石竈上有員竅通明)清¶
　山洞(新化縣北蒼石環起呀若/洞府鸞騫虎踞竒怪萬狀)¶
　郴州山曰文明(城/南)坦山(城西有萬華巖内有石田石/倉石鍾之類澗水自巖而出)¶
　仙母(永/興)石角(石刻有天/下竒觀字)義通石舎(桂/陽)桄榔(宜/章)石囷(興/寧)¶
　(上有仙亭/鐵瓦石壁)石牛山(興/寧)¶
　靖州山曰寳溪(城東/北)白社(㑹/同)風門(綏/寧)福湖(通/道)古城巖¶
　(州城西洞穴深/廣可六七里)鑚字巖(綏寧有詩云仰面半窺山/月小回頭十里洞雲低)¶
　施州衞山曰客星(城/西)天樓(山勢聳㧞如/危樓倚天)朝霞嶺(大田/所峻)¶
<pb:KR3k0050_WYG_063-9a>¶
　(嶺巍峩曙色將/分每有霞彩)¶
　　武昌諸山¶
　子曕遷於齊安廬於江上齊安無名山而江之南武¶
　昌諸山坡陁蔓延澗谷深密中有浮圖精舎西曰西¶
　山東曰寒谿依山臨壑隠蔽松櫟蕭然絶俗車馬之¶
　跡不至每風止日出江水伏息子瞻杖策載乘漁舟¶
　亂流而南山中有二三子好客而喜游聞子瞻至幅¶
　巾迎笑相擕倘佯而上窮山之深力極而息掃葉席¶
<pb:KR3k0050_WYG_063-9b>¶
　草酌酒相勞意適忘返往往留宿於山間以此居齊¶
　安三年不知其久也然將適西山行於竹栢之間羊¶
　腸九曲而獲少年游者至此必息倚怪石䕃茂樹俯¶
　視大江曕仰靈阜旁矚溪谷風雲變化林麓向背皆¶
　效於左右有廢亭焉其遺趾甚狹不足以席衆客其¶
　旁古木數十皆大百圍千尺不可加以斧斤子瞻每¶
　至其下輒睥睨終日一旦大風雷雨㧞去其一斥其¶
　所據亭得以廣子瞻與客入山視之笑曰兹欲以成¶
<pb:KR3k0050_WYG_063-10a>¶
　吾亭耶遂相與營之亭成而西山之勝始具子瞻于¶
　是最樂昔余少年從子瞻游有山可登有水可浮子¶
　瞻未始不褰裳先之有不得至為之悵然移日翩然¶
　獨往逍遥泉石之上擷林卉拾澗實酌水而飲之見¶
　者以為仙也蓋天下之樂無窮而以適意為悦方其¶
　得意以易之及其既厭未有不灑然自笑者也¶
　　九真山¶
　山在漢沔其最著者曰大别蓋禹跡所及嶓源所窮¶
<pb:KR3k0050_WYG_063-10b>¶
　紀于虞書人皆知之予初授漢陽也仰之與龍門砥¶
　柱等以為其必有異者也既見之乃平岡横亘江漢¶
　之滸猶堵然予每過焉必心羨之曰是猶及見夫菲¶
　衣惡食之盛徳歩武於雲根水崖茫乎數千年矣既¶
　而侍御朱别山授予郡志考之又有所謂九真山者¶
　實惟一郡之鎮去縣百里能作雲雨禱&KR0186;應予曰安¶
　得一往其間乎是年入夏不雨畝田告災民以雩事¶
　白爰吉蠲齋宿以五月既望乙丑有事於真舟行蔡¶
<pb:KR3k0050_WYG_063-11a>¶
　店乘月明肩輿登陸行過半從者戒虎乃益鳴金吹¶
　角持炬報呼以進又二十餘里至麓夜色微茫樹影¶
　參差盤錯攀援扶掖良久至絶頂得古祠焉即九仙之¶
　殿如郡志所載云者雞且鳴假寐以旦俯首四顧羣¶
　峰羅列乃進典祠之老詢之曰此為襲山此為朝冠¶
　山此為走馬山此為黄鶯山此為陳湖山此為稽功¶
　山此為崇陽山此為同山皆瘦削其雕刻蜿蜒如蛇¶
　龍逺若趨拱迫若侍衞而九真居所安然受之葢體¶
<pb:KR3k0050_WYG_063-11b>¶
　有崇卑則勢因俯仰可以觀物理得人情矣¶
　　石皷山¶
　泊衡州謁石鼔書院實州學也始諸郡未命教時天¶
　下有書院四徂徠金山岳麓石鼓石鼓山名也州北¶
　行岡隴將盡忽山石一峰起如大磯浸江中蒸水自¶
　邵陽來繞其左瀟湘自零陵來繞其右而皆㑹於合¶
　江亭之前併為一水以東去石鼓雄據要會大畧如¶
　春秋覇主令諸侯勤王蒸湘如兄弟國奔命來㑹稟¶
<pb:KR3k0050_WYG_063-12a>¶
　命載書乃同軌以朝宗蓋其形勝如此合江亭見韓¶
　文公詩今名緑净閣亦取文公詩中緑凈不可唾之¶
　句退貶潮陽時蓋自此横絶取路以入廣東故衡陽¶
　之南皆無詩焉西廊外石磴縁山謂之西溪有窪尊¶
　及唐李吉甫齊暎諸刻書院之前有諸葛武侯新廟¶
　　君山¶
　夫洞庭為長江巨浸而君山則洞庭孤絶處也雖三¶
　苗據以為險而舜實以昭文告蛟蜃雜以為窟而禹¶
<pb:KR3k0050_WYG_063-12b>¶
　實以是降我凶德民到于今受其賜秦皇㡬以不渡¶
　楊么祗以自剪且聞是山不受穢赤沙湖在洞庭湖¶
　西夏秋水泛與洞庭為一洞時惟見赤沙舊志云洞¶
　庭南連青草西旦赤沙七百里又謂之三湖(一統/志)雲¶
　夣湖在郡治西與洞庭青草二湖相連洞庭在北青¶
　草在南雲夣在西合為一湖孟浩然詩氣蒸雲夣澤¶
　波撼岳陽城(郡/志)金沙洲在洞庭湖中與鹿角對一名¶
　龍堆延袤數里杜甫詩龍堆擁白沙即此宋張孝祥¶
<pb:KR3k0050_WYG_063-13a>¶
　有賦葛長庚詩惟有金沙堆下水東西南北任風吹¶
　(一統/志)君山在府城西一十五里洞庭湖中一名洞庭¶
　山又名湘山狀如十二螺髻山海經云洞厯之山帝¶
　之二女居之蓋堯女湘君始居于此故名¶
　　大酉山¶
　楚之西洞庭之北有武陵桃花源即昔人避秦處也¶
　踰桃花源水行三驛程即辰陽郡西北踰盧溪浦口¶
　四舍許為大酉山即道書所謂第二十六大酉華妙¶
<pb:KR3k0050_WYG_063-13b>¶
　洞天古傳所謂穆天子藏書於大酉山小酉山之中¶
　者是已山多石洞谽谺深&KR0201;不類人世其濱江者特¶
　壁立倒出江側上有懸溜成石乳二一擊之作鐘鳴¶
　作鼓鳴舊名之曰鐘鼓洞其在内者曰華妙洞洞門¶
　甚狹隘幽暗必揚燎仄行乃可入既入里許即曠然¶
　平沙可游可卧再進則有石室相傳為秦人藏書室¶
　即穆天子藏書處也父老相傳先世有樵夫入洞中¶
　即石室取書出見風皆應手滅成灰塵今則無可見¶
<pb:KR3k0050_WYG_063-14a>¶
　矣山之巔有九峰嶺蓋宋道宗時嘗封禪天下名山¶
　福地兹山亦以名勝得與¶
　　洞庭¶
　巴陵之勝惟在洞庭一湖按禹貢九江孔殷即此湖¶
　水沅漸元辰溆酉澧資湘皆匯流洋溢互潴周迴八¶
　百餘里浩浩蕩蕩一碧萬頃月印之而著象風遭之¶
　而成文殆與芝城之鼓蠡姑蘇之震澤金斗之巢焦¶
　武林之西湖同一注瀾也夫洞庭固極三楚之勝岳¶
<pb:KR3k0050_WYG_063-14b>¶
　陽樓枕巴丘瞰洞庭延庚悒辛縹緲峥嶸巍乎大觀¶
　不特君山咫尺擁浮湖面南有祝融北有内方東有¶
　黄鵠西有大龍環列拱屹皆在指顧間殆與豫章之¶
　滕閣宣城之疊嶂武昌之黄鵠黄岡之竹樓同一壯¶
　麗也夫岳陽固據洞庭之勝建始莫詳宋顔延年隂¶
　鏗詩尚可考¶
　　峴山¶
　峴山臨漢上望之隠然蓋諸山之小者而其名特著¶
<pb:KR3k0050_WYG_063-15a>¶
　於荆州者豈非以其人哉其人謂誰羊祜叔子杜預¶
　元凱是已¶
　　秀巖¶
　臨武縣南十有五里有巖焉在官道之右石崖嶄然¶
　峭㧞巖居其高之半巖下左右兩穴水出於左穴為¶
　溪廣十尋經巖前流二百歩有竒復入於右穴巖之¶
　髙八九仞廣亦如之其中若大厦然中髙而平豁然¶
　平曠可坐數百人其奥則轉而又逺&KR0201;而黒燭之以¶
<pb:KR3k0050_WYG_063-15b>¶
　入宇卑而稍下屬于湍流揭水以往不可窮也巖之¶
　東北隅攀緣而上漸髙而漸黒已而大明有穴通於¶
　天其餘嵌空如便房側室者甚衆巖之石温潤如璞¶
　其形如鐘磬如鳥之企獸之蹲其流石如芙蕖之倒¶
　垂雲氣之屯聚下屬于地者如几如格竒怪變態殆¶
　不可狀夫黄山谷謂淡巖天下桸兹巖之怪竒無以¶
　異也而爽塏過之至於大溪出於穴而復入于穴非¶
　特淡巖無之天下之所無也¶
<pb:KR3k0050_WYG_063-16a>¶
　　澹山巖¶
　山故避秦之地壁水附入于瀟潺潺幽響循山而出¶
　水上石壁玉削望之蒼蒼秀直可擬圭璋旁竇作戶¶
　戶入可三十歩許乃即佳境大畧中宏下夷折㢘仰¶
　外仰上開圓竇髣髴中霤白晝午夜日月往來星斗¶
　羅列略無纎翳塵喧既逺萬籟閴寂灝氣升降如觀¶
　混沌分儀之初俯仰周旋勢絶&KR0772;窱席地宴坐可容¶
　萬人列榻分房可覆寒士深居習静可制頺齡故昔¶
<pb:KR3k0050_WYG_063-16b>¶
　之避世者恒樂居之遂與世遺&KR0616;&KR0616;有獨立忘返之¶
　意今觀之巖中遺蹤宛然東曕壁影觀音結跏北睨¶
　列圖雷公倒掛定床蟄燕石田繡苔丹井泉香藥爐¶
　雲竈逡巡三匝如奉威儀於虖古聖人所謂洞天福¶
　地者非謂是歟¶
　　朝陽巖¶
　巖在治城南出城西門舟行二里而近登岸以上不¶
　百武至山頂前人即平曠處為堂以憇客南稍轉而¶
<pb:KR3k0050_WYG_063-17a>¶
　東石磴緣崖拾級以降面東而□出者巖也巖有上¶
　下上巖石□聳直濶僅數楹□際兩凹相坎如仰蓮¶
　辦一石下垂去地二三尺許隠如游雲飄如凝煙疊¶
　如蜂房矯如龍首騫如鳯翼而適當其右中兩崖石¶
　皆堅潤好者往往留題其間右側一亭額曰觀瀾則¶
　江流在其下也過此再厯石磴數十級乃至下巖其¶
　巖亦不甚濶然空虚明朗洞然無物一水自中出淙¶
　淙有聲大江汩汩循其前可以列席可以布武可以¶
<pb:KR3k0050_WYG_063-17b>¶
　曠目元次山之所得即此也¶
　　流香洞¶
　永城之右大江之西愚溪之南有所謂朝陽巖者郡¶
　之形勝最佳處也巖下風磴盤空轉折而不下路盡¶
　洞見洞口虚敞泉出㝠中扁曰流香寒徹清芬味冽¶
　可酌循泉沿澗而入深探乃得其源泉自石竇噴出¶
　合流觸石湍激成聲錚錚鏦鏦雲璈下空忽抑復揚¶
　仙佩鑑鏘迴旋委曲由中達外勢欲盡處則瀑飛如¶
<pb:KR3k0050_WYG_063-18a>¶
　練尋丈下懸注於瀟水本天成曲水流觴之地不假¶
　疏𨗳引而然游者往往于此席地泛觴縱飲為樂自¶
　成佳趣¶
　　觀音巖¶
　縣之西南群峰秀異聳然直逼霄漢曰雨山云山多¶
　泉石龍神所都霖雨時行多自此起故名焉予家居¶
　者十年凢通之山水厯覽殆遍然未知有觀音巖也¶
　罷政復尋舊日工課明年有人向予言巖勝不輟口¶
<pb:KR3k0050_WYG_063-18b>¶
　予聽之宛然巖之在目也是年十月望予往先大夫¶
　方伯公里韓九山朱赤厓郭西溪偶在焉是日宿滑¶
　溪明日指顧山形問訊小源南山乃發跡處路入羅¶
　城轉黄田皆予平昔所未跡山川初識瞻眺一新相¶
　逢村老悉古樸有前軰風令人有逺相焉至福夀寺¶
　寺無佳處一味幽僻耳明日行十餘里雨山漸近平¶
　日所望西南羣峰今在面前矣入山口渡石橋登山¶
　僧披衣倉皇下山迎穿林旁石隠現無定時從者先¶
<pb:KR3k0050_WYG_063-19a>¶
　登至山半驚咤驩呼若有追而獲者乃知巖所在須¶
　臾至巖予等羨曰昔者所聞詎能盡此巖哉竒觀竒¶
　觀兹來不徒矣巖高十餘丈異石纍纍珠聨星附無¶
　慮萬狀其獨出而下垂本𦕈而末巨狀如錦囊孤懸¶
　虚空者視他石為最異中露一孔其深隠隠金光一¶
　㸃灼然而外射觀音像也造化委形自然之巧有如¶
　此者世所雕刻普陀巖何可及此巖端古木斜出如¶
　蓋其根抱石盤曲如蛇虺又不知其年數以所游諸¶
<pb:KR3k0050_WYG_063-19b>¶
　山此為第一¶
　　獅子巖¶
　在縣南二里瀟湘水石之富名於天下繇唐迄宋酷¶
　嗜而篤好之者宜莫如元以山次山刺舂陵最久其¶
　所得皆可鉤考在岐陽則謂其出曰峿山謂其溪曰¶
　峿溪言吾所愛也在江華則謂其巖曰華陽而已故¶
　其銘曰下可家焉是豈不謂天下之羙究于是歟惜¶
　乎所謂獅子巖者極瑰竒怪異之觀意元未始窮其¶
<pb:KR3k0050_WYG_063-20a>¶
　深也不然何逺慕而近遺哉豈地寳發伏亦有時耶¶
　抑有待而然耶熙寧四年張師聖自佐著作郎是邑¶
　以髙才徤力制一郡動能撥劇以為簡得是境於間¶
　宴之頃始命僧契合閣于崖陽未㡬而龍泉金繩精¶
　嚴而湧現矣觀夫距縣三里所臨驛路有山巉巉据¶
　逺而抵呀然吻張如狻猊矯首而將興者巖之表也¶
　窮然如蓋竁然如隧四通八達嚢槖天地者巖之奥¶
　也神剜鼇負壁起溜垂波舞浪旋圭横帽欹者巖之¶
<pb:KR3k0050_WYG_063-20b>¶
　容也乍晦乍明春滋秋爽隂陽相反冬燠夏凉者巖¶
　之候也或煙雲迷濛日月飛控&KR1043;洞滅沒千態萬變¶
　不可得而狀也每月白秋霄則注膏烈火星分碁布¶
　嶔崟下上一澈四澈四照無有纎毫杪忽能遯匿其¶
　情狀者¶
　　穿巖¶
　巖在州西四十里形如圓廪中可容數萬斛東西兩¶
　門通道其間望之若城門又儼月巖髙三十丈盛夏¶
<pb:KR3k0050_WYG_063-21a>¶
　不知暑石壁仰視欲壓塊石著壁如走猊相逐者伏¶
　&KR1608;俯顧者鳯翺翔者龍蛇蟠者龜蹣跚者嵗久石液¶
　注而凝者若垂衣&KR0322;若菡蓞花有竇石筍矗立如入¶
　定僧在龕又一竇深黒不可窺行人之聲蜚鳥之音¶
　經其中如聞笙簧有石突壁如鞋俗謂龍母靴以近¶
　龍母廟故名¶
　　兠率巖¶
　寓舎不逺有兠率巖者神工鬼跡莫之與並乃拉三¶
<pb:KR3k0050_WYG_063-21b>¶
　弟為世外游但江天久隂阻於寒冽日望霽雲以定¶
　行李信宿間欵延慶寺固割松膏數百臠為炬火用¶
　蓋聞巖中晝晦故也是晚重霄開爽氣候可人遂戒¶
　僕吏暨雞聲欲窮林色將瑩各携九節啜粥而行自¶
　市尾呼小舟絶漾輕波已達平地凢十五里至鐵坑¶
　遥望巖穴不隔尋丈由山脚百歩抵僧德明所居庵¶
　舎雖小具含灋界皆疊林莾面列溪澗幽禽巧囀人¶
　聲&KR1509;絶迤&KR0404;登山磴道盤折雲根鳥徑陟降之間勢¶
<pb:KR3k0050_WYG_063-22a>¶
　若霄壤初得一洞容數十人為竅穴甚細過是㡬半¶
　里巖扄恍然天降地湧驚異滋至挺身入巖已覺温¶
　鬱衆禠去層緜衣裌然炬以進地勢稍下西行一食¶
　頃回視金剛力士形若雕刻夾路祥雲作陣不容履¶
　舄薄而視之咸乳石也又西得老君像一軀巖東屑¶
　累之上有崪堵坡直截巖頂望不可極西邁覩帳幄¶
　髙百丈如猛風所吹聚皺成疊其中一疊扣之清鳴¶
　非鼓可比傍則玉池瑩澈甘冷倍常路盡始出間道¶
<pb:KR3k0050_WYG_063-22b>¶
　尋之數桂矗立端正可愛地廣石平廣于甃砌云灋¶
　筵四開無有褊陜回而北趨嶙峋細碎若荔枝者若¶
　楊梅者若&KR0818;蕈者若餅餌者若搭架衣服者若飛簷¶
　氷雪者物象于品心目俱疑自北而樓臺參錯人鬼¶
　髣髴帷中之菩薩雲際之如來蓮花爛熳龍蛇蜿蜒¶
　瓔珞盆盂百千萬億竒花異木所至森然凢五易炬¶
　返從東際復欲東游同游告以險削湏露頂裸袒乃¶
　可深入時筋力匱乏乃益明燭幽之且匍匐傴僂至¶
<pb:KR3k0050_WYG_063-23a>¶
　子扶携出俟日晷已轉午矣大抵自巖口以至深逺¶
　群石縱横曲折四維上下皆鍾乳滴瀝凝結而成不¶
　留纎隙玲瓏穿虚左右逢源洞口耀暎入之迷人或¶
　乘空下垂或從地突起飛走生植屋宇雲霧器皿世¶
　之所有無一闕者色多黄白罕有青碧比倣人工加¶
　以竒麗乳新體潤則畫臺堆蠟合光散射則火出微¶
　鑚珠幡舎利種種莊嚴與親兠率緜界等¶
　　祁陽諸山¶
<pb:KR3k0050_WYG_063-23b>¶
　祁陽縣北十五里為祁山其形髙峻縣居此山之南¶
　故名六十里為烏符山上有紫霄觀有白玉蟾符𤣥¶
　妙淳古莫測其運筆起止之跡吕仙洞賔訪邑人蔣¶
　暉於此題壁詩曰讌罷髙歌海上山月瓢承露浴金¶
　丹夜凉鶴透秋雲碧萬里西風一劒寒東六十里為¶
　祁山山瀕大江兩山夾峙百里為排山今建排山驛¶
　於此為苦竹山山多苦竹東北三十里為白鶴山一¶
　名白鶴嶺數峰髙聳齊雲幽壑水際有石青緑花紋¶
<pb:KR3k0050_WYG_063-24a>¶
　如畫背楚白山出奔避於此其孫改姓屈名處静者¶
　煉丹於絶頂乗白鶴上昇有仙壇丹竈存焉東西二¶
　百里為白水山山下有水白如練西百里為排城山¶
　勢相聯絡故山百四十里為包山山昔有包姓者居¶
　其下西北九十里為石燕山一名石燕岡以産石燕¶
　石色紺而狀似燕每雷風相薄則併飛頡頏風雨恬¶
　霽飛還為石西南一百二十里為四望山勢最髙聳¶
　登巔望之衡邵永道皆在目矣¶
<pb:KR3k0050_WYG_063-25a>¶
¶
<pb:KR3k0050_WYG_063-26a>¶
　　南嶽衡山¶
　南嶽廟在縣治西三十里至嶽廟風日開霽旅愁豁¶
　然廟在衡麓下清泉繞除古松夾路換肩輿趨上封¶
　寺寺在祝融峰頂去廟三十里山路陡絶飛瀑争流¶
　行十五里憇半山亭下瞰潭嶽衡湘河山如繡過此¶
　石磴愈峻輿人皆肩扶魚貫牽纜前驅路旁多髙松¶
　怪木珍草竒花香馥穠郁莫可名物上半山亭五里¶
　即雲霧𡨕晦咫尺莫辨隂風凍雨令人毛髮灑浙又¶
<pb:KR3k0050_WYG_063-26b>¶
　十里始入上封寺又三里登祝融絶頂謁四大開山¶
　祖師像觀捨身崖坐㑹仙橋飛崖絶壁下臨無地而¶
　虹梁跨其上信非人境也轉望日臺俯視一氣溟濛¶
　了無所覩望中可辨者紫蓋芙蓉天注三高峰而已¶
　至衡山縣宿于安寳觀晨興詣岳廟及午蒞牲祭告¶
　于南嶽之神止宿于開雲堂壬寅經廟而西北出於¶
　廟後右過胡文定公書院入門瞻像儼然二子致堂¶
　五峰配焉再拜而出興卜築之思觀其左有山一枝¶
<pb:KR3k0050_WYG_063-27a>¶
　垂下如龍伏然道士曰此前衡嶽廢觀址也鞠為莾¶
　草久矣遂定卜為書堂為終老計遂退行就大路躋¶
　嶺而上而北右傍石泉冷冷出於兩山之間道士曰¶
　此所謂絡絲潭也此祝融峰之泉來達廟下者也其¶
　上有峯髙出于右方曰赤帝峯左方曰香爐峯赤帝¶
　之上右為紫蓋峯予曰名峰也盍登焉道士曰此峰¶
　直立無路可階可望不可即也問其西一峰曰石廪¶
　峰也又行而上度一石橋曰玉板橋也又扶而上路¶
<pb:KR3k0050_WYG_063-27b>¶
　稍平風大作吹人欲躓而竊曰此豈祝融君以試我¶
　耶雖排山㧞木吾往矣又前至所謂半雲亭小憇焉¶
　有小橋曰此迎仙橋也浮雲薄散日光布煖又前而¶
　上道士曰此祝髙峰也予曰此上回鴈峰也人以衡¶
　州之山士大夫之東西過者便於登覽故謂回鴈峰¶
　道士曰祝高高與紫蓋等矣道左之坡有大石臥焉¶
　長可丈餘又挾而上篠竹蕭蕭竒花的的至一小寺¶
　焉問之則半山亭也又曰舊紫蓋寺也霧雨霏霏復¶
<pb:KR3k0050_WYG_063-28a>¶
　作饌既須臾復霽日光下漏雲靄漸開則又從右而¶
　北過兩山一坂如橋然或曰此非仙橋乎即又北行¶
　而上山右一石如鼓為小木之根所破予曰以柔破¶
　剛氣之力也又前而上則又霧雨霏霏役者曰此雲¶
　霧也非雨也高山之常也即又前至三乂路曰此湘¶
　南寺近&KR0113;復之又從佛殿之左棧道而上方丈小憇¶
　焉時已在雲霧之表剛風作寒曰往矣即引至方丈¶
　之右觀貫道泉泉出於大石之下傍有竒草葉如紫¶
<pb:KR3k0050_WYG_063-28b>¶
　鳯之形問之曰山紫蘇也與世所産逈别下至乂路¶
　由又而上有大樹宻林上蔽于天升降㡬十里僧曰¶
　此入祝融可四五里上過獅子石石下有泉流出則¶
　又有三乂路焉一至祝融峰一至𤣥明洞洞僧饋茶¶
　于乂路雲霧暫開午至祝融峰上封寺及暮宿焉𤣥¶
　明洞僧楚石來見予曰𤣥明洞何如駱君舉曰為其¶
　前無蔽障耳雞鳴上頂見日浴癸卯晨興從寺從小¶
　徑夾蓧竹雜黄白野菊行不能七里至望月臺題名¶
<pb:KR3k0050_WYG_063-29a>¶
　於石道士又指其西一峰此芙蓉峰也下由乂路至¶
　𤣥明洞大書二詩留刻石壁下祝先兠率二詩小憇¶
　遥望二峰挿天曰此天柱峰也又五里至南臺寺宿¶
　焉時則大霽與上方頓異是夜風鼓松杉聲如大海¶
　之波濤然甲辰下南臺過飛來石下退道坡坡一百¶
　二十一級皆一石為之右傍觀金牛跡是夕還嶽廟¶
　乙巳視沈都憲所為白沙先生築書院未成之址¶
<pb:KR3k0050_WYG_063-30a>¶
¶
<pb:KR3k0050_WYG_063-31a>¶
　　武當山¶
　大嶽大和山之勝相傳𤣥帝之先淨樂國王治䴢今¶
　均即䴢地宫因以名宫右折有紫雲亭亦傳𤣥帝生¶
　時有雲彌故也按紀穪𤣥帝生於神農氏末年按春¶
　秋傳文公九年楚子伐䴢治有䴢名世之相去甚逺¶
　而謂淨樂治䴢則其國在當時孰為統哉明日予自¶
　淨樂過石板灘經迎恩宫又十五里至遇真宫宫左¶
　右山遶如城橋名㑹仙入山初道有治世𤣥嶽方巍¶
<pb:KR3k0050_WYG_063-31b>¶
　巍乎與山齊乃嘉靖年新建是夕次宫中明發入仙¶
　闗别一境界由元和迴龍二觀而土崖雲嶺樹谷音¶
　野色應接不暇踰太子坡即復真觀階下有聖母滴¶
　淚池龍泉觀對天津橋九渡澗流於下諸澗之水㑹¶
　此入梅溪洞出為淄河紫霄宮倚展旗峰下千仭如¶
　削宛然皂纛形三分五老峰在前日池月池在于左¶
　由宫後右轉陟山之椒根石壁龕云太子巗為蓬萊¶
　第一宫又轉而南乃福地殿天下七十二福地此其¶
<pb:KR3k0050_WYG_063-32a>¶
　一也殿前擁寳珠峯後倚&KR1476;火巖萬松亭下瞰禹蹟¶
　池池上有亭謂神禹𨗳山曽寓此威烈觀在宫北二¶
　百武唐太守姚簡有功於均民祀之自此山更峻極¶
　路更盤折躋攀直上至南巖宫景益繁觀益竒泉曰¶
　百花井曰甘露橋曰天乙池曰大乙其尤絶賞者從¶
　殿左折而東陟崖而西為南薰亭外有石枰相傳為¶
　純陽故物復折而下過紫霄巗巗前一石挺出䦨外¶
　狀如龍首其傍崛起灌莾中者為禮斗臺又東為風¶
<pb:KR3k0050_WYG_063-32b>¶
　月雙清亭西望捨身崖若垂天之翼其上為飛昇臺¶
　下為試心石極天下最險絶者歩梯雲橋過榔梅祠¶
　𤣥帝嘗折梅寄榔誓曰道成當結實後果然異哉自¶
　是松杉夾道藤蘿擁橋谷轉峰迴壑鳴泉注躋雲躡¶
　霧至朝天宫不可輿乗杖履而上厯數十級為一天¶
　門度摘星橋下臨深谷遥瞻前峰人行而在天上又¶
　數十百級為二天門四顧皆削儼若虎豹之闗虬龍¶
　之隘仰望三天門飛鳥不過乃奮登數十百級始造¶
<pb:KR3k0050_WYG_063-33a>¶
　其門葢三門之升皆石䦨委折為倚玉鐵繩盤錯如¶
　長虹亦竒矣哉由朝聖門就致齋所憇焉是夕月明¶
　如書星觀可摘金風裊裊玉露翛翛樹杪秋聲室虚¶
　夜氣神恍若在蓬萊方丈坐以待旦由南天門直登¶
　極頂昔𤣥帝自此冲昇巍巍金像禮覲之餘瑞日在¶
　東祥光繞殿殿左右益以飛棧棧外為檻檻外為紫¶
　金城闕四門以象天闕南有九卿玉荀西有太明白¶
　雲北有顯定皇崖東有竈門萬丈諸峰近擁天柱而¶
<pb:KR3k0050_WYG_063-33b>¶
　厥峯石脊有金銀色松盤如龍虬形儼上界五樓十¶
　二城也仰觀俯察惟此大嶽者其來也乾兌之發其¶
　應也翼軫之拱跨均房環襄荆擁列者七十二峯三¶
　十六巖二十四澗袤延者八百餘里此天下名山非¶
　𤣥武不足以當之故曰武當信哉從故道而下復由¶
　南巖紫霄分路北行三十里至五龍宫宫門為道九¶
　曲十八折殿九重百六十三級殿前二池水從石龍¶
　口出宫西自然庵陳希夷居此感五&KR0587;龍君授以睡¶
<pb:KR3k0050_WYG_063-34a>¶
　灋随登龍頂下有龍湫而北有巨杉鶴常巢棲隠仙¶
　巗乃尹軌枰彈之所夜籟澄寂嘗聞歩虚玉磬聲又¶
　四十里至玉虚宫宫殿廊檻視諸宫更壯麗内有仙¶
　衣亭望仙樓八仙臺仙桃觀皆竒勝原張三丰所寓¶
　余留宫中屬提㸃宋衍慶軰修焚以申祝釐之誠又¶
　明日清曉度東山橋仍出仙闗誠哉清都紫府琳區¶
　𤣥圃甲于天下¶
　　太和山¶
<pb:KR3k0050_WYG_063-34b>¶
　我國家尊太嶽為帝畤帝𤣥君昔帝降于䴢今治故¶
　宫曰凈樂其東當始降之室治紫雲亭去州五十里¶
　入西南表峽口曰𤣥嶽環中山四合流出入無端負¶
　坎抱離可當吉土文皇帝跡異人所在為之築遇真¶
　宫異人遺杖笠悉留中命尚方鑄金像之歸守者八¶
　仙闗為元和觀西入馳道其南為玉虚宫山水脩廣¶
　倍遇真舊為武當縣南山如負扆信非𤣥武不足以¶
　當之宫制視漢未央即祁年勿論已其西池亭洞闥¶
<pb:KR3k0050_WYG_063-35a>¶
　亦異人所棲西上望仙樓惝然若將有遇也馳道西¶
　為仙桃觀通八仙臺又西為華陽亭跨石橋臨芙蓉¶
　沼西出則田廬鷄犬亦為一區去玉虚躡西南進次¶
　迴龍觀太𤣥觀入紅門通房陵道道傍有太上巖巖¶
　鑱石象太清其左二龍蜿蜒巗石下又南則八仙觀¶
　中堪輿右入七里溝脩木干章如宎夏縁岡為開山¶
　故道遺巨石在焉賓大上為羅公巗髙出絶壁往年¶
　屋之居羅太史凢七檻舉目望西南諸峰盡在目眦¶
<pb:KR3k0050_WYG_063-35b>¶
　反紅門入官道進次太子坡陂陁中分扼其吭為復¶
　真觀周垣跨道逶迤髙下因之出垣下來行乗天津¶
　橋九渡澗澗道幽絶其陽則淵黙亭沿澗東入玉虚¶
　巗石嶂夾流若千里嶂若歩障雜樹繪之深入石磴¶
　浸髙若自明河趨閣道磴窮則棧棧窮則巖巖上視¶
　有龍虎文其石雷文故中奉帝居右奉雷部西南望¶
　則天柱當峽中循故道還由淵黙西南上除道曲折¶
　望行者如登閬風紫霄附展旗峰石嶂崇廣皆數十¶
<pb:KR3k0050_WYG_063-36a>¶
　百丈三公五老前侍亦一隩區宫制髙倍玉虚脩當¶
　其半奉祠者無慮數千指其廬率髙下居宫前為禹¶
　跡池築小亭出池上池右福地其陽為賜劍臺其隂¶
　則萬松亭出木末太子巗出宫後亦有亭由禹跡右¶
　旋古道甚治乃今多徑者廢勿行古道西上當南巖¶
　之南舎南巖西厯黒虎巖泉石相望于道昔有巢居¶
　者遺搆猶存進次杉木林分二道其右下行渉澗遵¶
　宿莾容單車峽中轉入西南出峽為清風&KR3853;葢故韓¶
<pb:KR3k0050_WYG_063-36b>¶
　糧道也左上行躡萬丈峯下登朝天宫其東由鳥道¶
　出三公巖則上巖也路險絶不容足學仙者劉媪居¶
　之其下亦為三公巖相距三舎巖南鄉爽塏可居然¶
　必取道玉虚巖多厯險阻始得至朝天西上拾級八¶
　百五十有五當天門三天門皆竇石峽中有巨靈斧¶
　跡初入門降數等稍平衍依三公峰為文昌祠過祠¶
　則摘星橋橋下澗水如神瀵縁絙由天梯上梯如竿¶
　掲雲瑞距躍五百達重門足力竭矣倚試劍石箕坐¶
<pb:KR3k0050_WYG_063-37a>¶
　坐更百歩達三天門由此折旋而升垣行數百歩厯¶
　階南下又折而東上為太和宫宫面南香爐蠟燭三¶
　峯當席宫前則先朝神室陡置于兹由南天門入紫¶
　金城丹梯九轉出天柱峯絶頂範金為黄屋承以瑶¶
　臺帝位中央羣神列侍精羙奪目儼若化人之居即¶
　今之國工宜不及此正位東鄉髙出七十二峰如羣¶
　弟子侍先師莫不齋立近則金童玉女峰二當膝承¶
　之左三公右九卿帶七星揖五老仙人隠士順風而¶
<pb:KR3k0050_WYG_063-37b>¶
　翔白雲出沒衆壑間如觀陸海諸峰或如碣石或如¶
　蓬萊距如斷鰲幻如結蜃細如漚鳥脩如北溟之鯤¶
　雜出如珊瑚枝浮如萍實纍纍乎如鞭驅石汜乎如¶
　漢使者之乗槎逺而望之方城一耜漢水一瓴掩楚¶
　蜀畧周秦即嵩華衡霍匡廬峨嵋悉辟易無何有之¶
　鄉矣乗磴西下為清微宫僻宫深谷中其制不廣然¶
　以幽勝妙華巖著焉南巖當大和之陽宫北面據五¶
　龍之奥宫右石延覆於道其上有巨人跡若倒懸宫¶
<pb:KR3k0050_WYG_063-38a>¶
　後即南巖脩數十丈髙數丈巖下峭壁數十丈東西¶
　脩數百丈如髙墉巖中列祠亊三亭二即神仙多倬¶
　詭此為壇塲其下有禮斗臺徑絶罕至西出如乗墉¶
　右上躡飛昇臺其傍露臺臺當志心石臺端有蛇徑¶
　通一室當其杪以居宫東北&KR1476;火巖亭附巖畔距展¶
　旗峰近下視紫霄展旗為尹喜巗今居北丘修不二¶
　灋由南巖宫下為滴水巖仙侣巖度行笆橋入青羊¶
　澗青羊巖當澗之曲虚無廬渡青羊橋躋五龍千歩¶
<pb:KR3k0050_WYG_063-38b>¶
　而峻門垣九曲始達應門宫制九重前列階八十有¶
　一後七十有二至髙矣左髙殿奉玉像五相傳掘土¶
　得之其制不異庸工好事者神之耳宫前有五井天¶
　地池日月池後宫當五龍峰其上有五龍池則其窟¶
　宅也凌虚巖去宫五百歩一黄冠居之毎飯必有餘¶
　以待衆狙衆狙皆喜否則破釜甑去莫之誰何巖前¶
　則希夷誦經臺今尚盛臺出臨澗當其上為亭去宫¶
　五十歩為自然庵故有鍊丹池今始復出五龍渡磨¶
<pb:KR3k0050_WYG_063-39a>¶
　鍼澗過隠仙巗巗虚明視北道諸巗為勝次繫馬峰¶
　為仁威觀繚垣方廣數十丈石渠衡之就中為石梁¶
　當門以度出茅阜峰下為五龍行宫地始平脩廣楚¶
　楚過此則玉虚道也¶
　　九疑濂溪月巗三勝圖總叙¶
　舂陵古零陵郡星野翼軫分屬其隂陽之精上達於¶
　天者則然矣而山川之形勝有曰九疑曰濂溪曰月¶
　巗九疑舜帝所過化也濂溪元公所毓秀也而月巗¶
<pb:KR3k0050_WYG_063-39b>¶
　又元公所悟太極之至玅至玅者也夫舜為有虞之¶
　大聖元公為有宋之真儒一聖一賢實得乎九疑濂¶
　溪月巗之形勝則斯九疑也斯濂溪也斯月巖也其¶
　造化英華寧非先舜帝元公以開聖賢之兆者乎誠¶
　楚南之竒觀號天下之無厹者也¶
　九疑山方二千餘里四州各近一隅世穪九峰相似¶
　望而疑之謂之九疑亦云舜登九峰疑禹而悲從臣¶
　自作九悲之歌因謂之九疑九峰殊極髙大逺望皆¶
<pb:KR3k0050_WYG_063-40a>¶
　可見也彼如嵩華之峻峙衡岱之方廣在九峯之下¶
　磊磊然如布棋石者可以百數中峯之下水無魚鼈¶
　林無鳥獸如蟬蠅之類聽之亦無往往見大谷長川¶
　平田深淵杉松百圍榕栝並之青莎白沙洞穴丹崖¶
　寒澗飛流異竹雜華回暎之處似藏人家實有九水¶
　出於其山四水流灌于南海五水北注合為洞庭若¶
　度其髙平北洞庭南海之岸直上可二三百里不知¶
　海内之山如九疑者㡬焉¶
<pb:KR3k0050_WYG_063-41a>¶
¶
<pb:KR3k0050_WYG_063-42a>¶
¶
<pb:KR3k0050_WYG_063-43a>¶
　　九疑山圖說¶
　九疑去治六十里山有九峰曰朱明曰石城曰石樓¶
　曰娥皇曰舜源曰女英曰蕭韶曰桂林曰杞林九峰¶
　之彷彿難辨是謂疑世呼之為九疑山疆遵嶽南雄¶
　控百粤萬谷濞㑹林木蒙翳望則㟰&KR1292;尊巍上冠星¶
　精下頴地絡蜿蟺駢起若游龍之上附于天曵𤣥淵¶
　而闢坤維㧞露真秀謂武夷天姥赤城鴈蕩莫能是¶
　過洞天窅曲其亦明劃日月混混沄沄諸源迭出其¶
<pb:KR3k0050_WYG_063-43b>¶
　下有曰舂水舜源水湍瀑成川溉澤原野寔山川泄¶
　其不息匯湘楚之竒觀者也洞豁深渉九渡咸濟利¶
　以橋有柱石懸挿垂千仭許前則麓床石鑑重磬龜¶
　臼皆劖刓其象古傳舜帝之陵在兹焉有娥皇女英¶
　峰寰宇記云峰之樵採有禁傳者葢徵之史記謂舜¶
　南巡狩崩于蒼梧之野太史氏復識之塟於靈陵之¶
　九疑原諸載籍西漢郡為長沙武帝元鼎六年改置¶
　為零陵郡向太史之識即兹九疑也¶
<pb:KR3k0050_WYG_063-44a>¶
¶
<pb:KR3k0050_WYG_063-45a>¶
　　濂溪圖說¶
　山在州西一十五里有砦鄉人所築以避冦亂者俗¶
　呼為鞍心砦其麓周氏家焉左龍山右豸嶺岡壠丘¶
　阜拱揖環合世傳有五墩繞宅若五星焉世久為鄉¶
　人所夷今僅存其一濂溪先生實生於此山之西石¶
　壁上有古刻二大字曰道山下有石竇深廣不可窮¶
　有泉溢竇而出者濂溪也清冷瑩徹如飛霜噴玉大¶
　旱不涸積雨不溢莫知其來之所自知州萬進刻其¶
<pb:KR3k0050_WYG_063-45b>¶
　上曰聖脉故人呼為聖脉泉泉之上為有本亭迤東¶
　為風月亭沿流而東為濯纓亭又東為故居家廟在¶
　焉先生子孫居之又東為大富橋先生㓜釣游其上¶
　濯纓而樂之即其地也¶
<pb:KR3k0050_WYG_063-46a>¶
¶
<pb:KR3k0050_WYG_063-47a>¶
　　月巖圖說¶
　右月巖在故里西八里許有山巍聳中為巗洞東西¶
　兩門可通往來望之若城闕當洞之中而虚其頂自¶
　東望之如月上弦西而望之如月下弦就中望之則¶
　又如月之望随行進退盈虧異狀俗以其形象月故¶
　呼為月巖好事者竒之以為太極呈象若河之圖洛¶
　之書㑹謂先生之道未必因月巖而得但此山不生¶
　於他而生於先生之故里則謂之太極洞也亦宜因¶
<pb:KR3k0050_WYG_063-47b>¶
　磨崖刻之曰太極洞云洞高可四五十丈寛可容數¶
　千人中有濂溪書堂盛夏無暑竒石峭壁如走猊相¶
　逐如伏犀俯顧如龜蹣跚如鳳翺翔如龍蛇蜿蜒而¶
　右液凝注望之如滴西壁有竇石筍矗立如入定僧¶
　在龕又一竇深黒不可入蜚鳥之音行人之聲經其¶
　中如奏笙簧誠天造竒觀也¶
　¶
　圖書編卷六十三¶
