# -*- mode: mandoku-view; -*-
#+TITLE: 圖書編
#+DATE: 2015-08-24 23:32:51.295154
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷六十六
<pb:KR3k0050_WYG_066-1a>¶
欽定四庫全書¶
　圖書編卷六十六¶
　　　　　　　　　　　　　明　章潢　撰¶
<pb:KR3k0050_WYG_066-2a>¶
¶
<pb:KR3k0050_WYG_066-3a>¶
　　　四川各郡諸名山¶
　四川成都府山曰武擔(治/北)鐵爐(城/南)宜城(雙/流)麗元(新都/平地)¶
　(特起髙三丈有/雙鏡廣五尺)金臺(金/堂)石矩(仁/壽)磨玉(井/研)玉女(簡/)逍遥¶
　(山北有層崖崖/有東西二石室)玉京(資峭險壁立挿天/連雲儼然在目)華萼(内/江)鏵影¶
　(有二泉竇更流迭止/與晦朔之盈縮相應)青城(灌岷山第一峯有七十二/小洞八大洞道書第五洞)¶
　(天乃神仙/都㑹之府)丹景(彭/)九隴(彭/)金馬(崇/寜)石紐(石/泉)龍安(安/)多¶
　融(崇/慶)石磬(彰/明)岷山(茂江水自出/直上六十里)龍池(羅/江)七盤(汝/川)庚際¶
　(綿/竹)雪山(威山有九峯積/雪盛夏不消)浣花溪(府城/西南)錦官城(萬里/橋西)支¶
<pb:KR3k0050_WYG_066-3b>¶
　磯石(府城東張華愽物志載有人居海上乗槎到天/河得一支磯石歸以問嚴君平今蜀人相傳即)¶
　(此石/也)¶
　保寜府山曰天目(府城東山有二洞一/曰天目一曰天溪)大劍山(劍一/名梁)¶
　(山即山/海經云)禹跡(南/部)離堆山(蜀有三離堆/此其一也)思依山(山有二/觀東觀)¶
　(有峻山洞搗藥臺浴丹井煉丹井西/觀有平仙洞搗藥臼卓劍穴圍棋局)雲臺(蒼溪髙四/百丈峯峻)¶
　(削挿天一名/天柱有巖洞)玉望(巴/)秋錦(通/江)龍門(昭/化)石燕(廣/元)漫天嶺¶
　(山極髙聳有大/漫天又小漫天)大華(江/油)長卿(梓潼司馬/嘗此讀書)五婦(梓/潼)龍巖¶
　(劍州洞可坐百人/蜿蜒如龍盤之状)靈雲洞(南部外䆳中/廣冬煖夏涼)¶
<pb:KR3k0050_WYG_066-4a>¶
　順慶府山曰大方(城/西)金泉(城/西)青居(城/南)南岷(西充上有/九井十三)¶
　(峯/)鳯凰(蓬/)衮山(營/山)儀隴(儀/隴)白鶴(廣/安)岩渠(渠/)陵山(大/竹)石¶
　龜(岳/池)羊山(峯巒秀異山下/有洞曰角竹)東巖(營山縣東又有西巖/俯瞰大溪為一郡登)¶
　(臨之/勝)畫卦石(南充其石平如坁上畫八卦文相傳周/柱下史李耳于此以足畫之足跡尚存)¶
　叙州山曰朱提(城/西)石城(城/西)石門(慶符多蘭有春蘭秋/蘭鳯尾蘭石蘭竹蘭)¶
　(春蘭花生葉下素蘭花生葉上黄庭/堅云蘭一幹兩三花蕙十花香不足)凌雲(富順大江/前横一峯)¶
　(突/兀)瑪瑙(上有羅漢洞内有石佛/五百洞前有水簾㕔)聖燈山(山之西有石/峯峭抜髙數)¶
　(文如佛像俗呼為聖佛旁/有二石如侍者葢天成也)龍騰(南/溪)平葢(有三山九隴/惟此山一峯)¶
<pb:KR3k0050_WYG_066-4b>¶
　(特出頂圓而平故/名上有石洞石穴)桂輪(南溪石壁有黄庭/堅大桂輪山四字)寶屏(長/寜)閣¶
　梯連珠(高/)亭臺(筠/連)芙蓉(珙/)摩旗(戎/)水簾洞(府城北瀑/布如簾下)¶
　(垂數尺黄庭堅嘗/置竒觀亭于旁)¶
　重慶府山曰塗山(府城東岷江南岸山址有石中分/名曰龍門其下水與江通左右石)¶
　(壁有鯉魚飛躍之狀山之/麓舊有夏禹祠塗后廟)瀛山(城南崖壁峭㧞周四/十八里四時常青翠)¶
　(大類/蓬瀛)長壽(長/夀)固城(江/津)三華(大/足)龍洞(永/川)葛仙(榮/昌)蕞高(南/川)¶
　酉陽(黔/江)銅梁(合/)純陽(合/)青石(合/)巴嶽(銅/梁)武勝(定/逺)倚天¶
　(忠/)望州(涪/)平都(酆都七十二福/地之一有唐碑)登青(武/)摩圍(彭水洞/天福地)¶
<pb:KR3k0050_WYG_066-5a>¶
　(蠻人呼天/為圍云)洪崖洞(府城/西)棲真洞(大茒/峽内)魚鹿峽(府城/西)明¶
　月峽(巴縣/境)櫃崖(南/川)¶
　䕫州府山曰白帝(城/東)赤甲白鹽(城/東)陽臺(巫/山)石桂(太寜/一峯)¶
　(削成如巫峽北望剪刀峯/與道士峯相連皆竒觀也)鳯山(有月窟雲巖釣雪玉/環浮玉寶華之勝)¶
　二仙洞(大/寜)金頭(大/昌)漢城(雲/陽)都歴(萬/)西山(上有絶/塵龕)盛山¶
　(開/)翠屏(逹/)神龍(新/寜)髙梁(梁/山)蟠龍(下有二洞洞有二石/狀如龍首尾相蟠)¶
　金鳯(梁/山)石乳(始/建)瞿唐峽(三峽之門兩崖對峙中/貫一江灧澦惟當其口)巫峽¶
　(即巫山也與西陵峽歸峽並稱三峽連山七/百里畧無斷絶自非亭午夜分不見日月)灧澦堆¶
<pb:KR3k0050_WYG_066-5b>¶
　(瞿唐峽口江/心突兀而出)寶芝洞(鳯凰/山頂)噴霧崖(蟠龍/山崖)岑公洞(萬/縣)¶
　馬湖山曰赤崖雷畨(府/城)大鹿(蠻/夷)夷都(沭/川)¶
　潼川州山曰牛頭(州/南)金華(射/洪)髙山(鹽/亭)銅官(中/江)玉堂¶
　(遂/寜)蓬萊(蓬/溪)雲居(安/岳)¶
　嘉定州山曰髙幖(州西巍然高/峙萬象在前)白崖山(有清風白雲/朝露三洞)¶
　龍門山(峩眉兩崖峭/峙中露一罅)峩眉(周迴千里有石龕百十二/大小洞四十又分大峩中)¶
　(峩小峩為三南北有臺/重岩複澗莫測逺近)平羌(夾/)化山(天下二十四/化此其一也)金¶
　粟(捷/為)榮徳(榮縣其高挿天/石室二十四所)爛柯洞(州治/對江)第一洞天(州/治)¶
<pb:KR3k0050_WYG_066-6a>¶
　(西可坐三/四十人)方響洞(州學前洞中有水眉州/山曰泠然如環佩聲)蟇頤山(州/治)¶
　(東/)龍鵠山(丹/稜)上巖(青/神)¶
　瀘州山曰寶山(城/西)安樂(合江三峯竒/秀上有八洞)漢陽(江/安)¶
　卭州山曰銅官(卭卓氏及鄧/通鑄錢處)九仙(蒲/江)¶
　雅州山曰蒙山(名/山)曬經山(榮經南壁上筆鋒長短數/千下有深崖懸石數百皆)¶
　(五彩燦爛奪目至此/精神為之恍惚也)瓦屋山(滎經/西北)¶
　　　青城山¶
　青城山本縣三十二里玉匱經黄帝封為五岳丈人¶
<pb:KR3k0050_WYG_066-6b>¶
　乃岳瀆之上司真仙之崇秩一月之内羣岳再朝一¶
　名赤城一名青城都亦為第五大洞寶仙九室之天¶
　上有流泉懸澍一曰三時洒落謂之潮泉天倉諸峯¶
　屹然三十有六前有十八謂之陽峯後有十八謂之¶
　陰峯杜光庭青城山記岷山連峯接岫千里不絶青¶
　城乃第一峯也此山前號青城後曰大面山其實此¶
　山有七十二小洞應七十二候有八大洞應八節¶
　　　安樂山¶
<pb:KR3k0050_WYG_066-7a>¶
　安樂山在合江西五里三峯俱秀有竒溪乃延真觀¶
　有石櫃為仙人蔵經之所岐而左有爛柯跡後有仙¶
　人影隠隠在石壁中岐而右歴木楠臺仙人屋十二¶
　盤至剪盡庇循山有八洞通南巖有石曰許由瓢又¶
　有芙蓉城滴水崖白猿洞此三峯之景也山有天符¶
　葉一夕大風雨拔去後得於容子山如荔枝葉而長¶
　上有紋如蟲蝕宛如蟲篆或以為劉真人仙跡鏡子¶
　山在江安縣南五里又名照山一峯中峙兩峯旁翼¶
<pb:KR3k0050_WYG_066-7b>¶
　二溪交流峯巒葱倩庵廬梵室金碧交輝旁有二潭¶
　為龍所居禱旱輒應山有眠雲石襲淵橋玎璫巖磨¶
　䥥溪為一邑勝遊之地¶
　　　豆遄山¶
　綿州昌明縣豆遄山真人豆子明修道之所也西接¶
　長岡猶通車馬乘東臨峭壁陡絶一隔自西壁至東¶
　峯石笋如圖兩崖中斷相去百餘丈躋攀險絶人所¶
　不到其頂有天尊古宫不知所製年月古仙曽笮繩¶
<pb:KR3k0050_WYG_066-8a>¶
　橋以通登覽而絙笮杇絶已久里中有言欲知修續¶
　者脚下自生毛相傳如此咸通中山下有毛意歡者¶
　幼而為道常持誦五千言着敝布褐於市乞酒醉而¶
　登山攀縁峭險以絶道為橋山頂多白松樹繫之繩¶
　横亘中頂板布椽繩上善男女隨而度焉數年繩杇¶
　橋壞無復輯者¶
　　　温陽洞¶
　開州後倚盛山東枕清江泝江而北三十餘里至温¶
<pb:KR3k0050_WYG_066-8b>¶
　陽井井有湯泉北上麟徳年震雷摧裂山脚洞山自¶
　開當門有天然石鐘如數千斤重空懸去地二尺許¶
　而中實叩之無聲門兩壁有石如金剛力士之形者¶
　數輩鐘旁有小徑高六尺以來行二三丈稍濶有石¶
　碑巨龜負之自然而成但中無文字碑側有巨屏上¶
　與鼎相連下一穴側身入可一二尺許自是廣濶中¶
　路徑平坦與常無異路左右滴乳為石羅列衆形龍¶
　麟鸞鶴頽雲巍山如林如柱似動似躍乍飛乍顧千¶
<pb:KR3k0050_WYG_066-9a>¶
　形萬態不可殫紀僅一里許旁竦蓮臺周迴數步高¶
　三四丈層綴重叠皆可攀躋旋生乳石如臂如指者¶
　以燭照之通秀瑩徹隨折脆斷及出洞門外得風皆¶
　為白石矣自臺側三四十步有蓮花羅布於地傍¶
　有甘泉水色清白遊洞者汲之烹茗前自有横溪¶
　湍波甚急其聲喧汹流出洞外溪上有橋長二三丈¶
　濶一丈許非石非土功甚宏壯過橋得黄土坡高四¶
　五丈道徑險滑行者累息方至其頂坡上有巨堂四¶
<pb:KR3k0050_WYG_066-9b>¶
　壁平静中高數丈壁上多遊人題記年月堂之極處¶
　曲角有一穴髙四五丈廣三四尺去下丈餘躋攀莫¶
　及相傳云昔有遊人扳縁而入累月之後出於巫山¶
　洞中自後無復敢入者¶
　　　大渡河¶
　大渡河自吐蕃界經雅州諸部落至黎州東界流入¶
　通望界於黎州為南邊要害之地唐時大渡之戍一¶
　不守則黎稚卭嘉成都皆擾建隆三年王全斌平蜀¶
<pb:KR3k0050_WYG_066-10a>¶
　以圖來上議者欲因兵威復越巂藝祖皇帝以玉斧¶
　畫此河曰外此吾不有也於是為黎之極邉曩時河¶
　道平廣可通漕船自玉斧畫河之後河之中流忽䧟¶
　下五六十尺河流至此澎湃如瀑從空如落舂撞號¶
　怒波濤洶湧船筏不通名為噎口殆天設險以限中¶
　外也¶
　　　蜀道諸峽¶
　予奉命之蜀道夷陵歸州巴東巫山以抵于䕫歴驛¶
<pb:KR3k0050_WYG_066-10b>¶
　棲鳯黄牛屈溪建平巴山萬流高塘逶迤四百餘里¶
　挽舟上者日不一舎下者頃刻數程中間若十二背¶
　夜义背兩崖俱滑石而浪尤洶湧不可楫以繂匪篙¶
　即人背之故曰背也又曰與舟相背也有曰峽者狹¶
　也又曰山夾水曰峽葢水行山間隨山以曲折在古¶
　統謂之西峽黄牛巫峽而已今則岐之為荆棺石碑¶
　馬肝兵書門扇彈穿扁擔黒石風箱黄牽鐵鎻之類¶
　仰視之懸崖絶壁萬仭千尋如覆屋如峻峭斷截如¶
<pb:KR3k0050_WYG_066-11a>¶
　連繹如半甕凹如駝峯凸如粲粲如色斯黝如土斯¶
　練如草木葱葱如鹿豕濯濯如猿猱之聲慘如藤蘿¶
　侵倒齧竇飛泉左環右抱如出無門間有鳥道繂者¶
　萬盤日午方見而天之多斯昭昭然孰曰杜宇所鑿¶
　是皆成於混沌俯視之深潭莫極瀦潦流沙溶溶滚¶
　滚如釡之水如冶之金如珠之濺如花之蕋小而洄¶
　波大而盤渦如洞窈然如谷砑然如風之旋油然隨¶
　闢隨闔舟遭之者鮮有出焉俗謂荆棺兵書風箱皆¶
<pb:KR3k0050_WYG_066-11b>¶
　古人遺跡予不敢信其他即物以狀因數以稱者固¶
　有謂也又有曰灘灘從水從難葢水之難行者深淺¶
　不一轉徙無方岩岩怪石鋒利牙交平者鋪彈險者¶
　截江竒者可愛惡者可憎所謂鐵積劔排狼頭鹿角¶
　纍纍牛馬飲于河者不足以模倣萬一水波摩激日¶
　夜不停潨潨雷吼涓涓金鳴花噴若雪沙滚若奔瞻¶
　之近岸而多敗船曰喜曰登曰青曰葉曰偏澇猪圏¶
　馬鞍無義大小蛇&KR3712;棟通靈鋸齒石門牛口青溪蓮¶
<pb:KR3k0050_WYG_066-12a>¶
　花三灘茲其大者也予過之舟行則畏途步無從乃¶
　嘆曰蜀道之難信矣若南沱過龍沱平善烏稍壩山¶
　斗坪柟水源流稍緩而可泊南肆香溪口東西瀼口¶
　勢空濶而可遊碑石稍公石蝦蟆石灧澦天公之妙¶
　不假人為十二峯孤峭抜空尤為竒絶秭歸則屈原¶
　所生白帝則子美所戀魚復浦孔明之圖攸在黄陵¶
　廟大禹之功未磨乃若高唐觀陽雲臺之雄據上流¶
　凡山之蛇蜒峻&KR1828;杈枒崒嵂幔張笋茁葢倚圭横者¶
<pb:KR3k0050_WYG_066-12b>¶
　憑䦨間一目可盡固楚襄之所流連而宋玉之所賦¶
　者也何景不可賞何古不可弔而以悶為哉¶
　　　三峽¶
　盛𢎞之荆州記三峽七百里中兩岸連山畧無闕處¶
　重巖疊嶂隠天蔽日自非亭午及夜分不見日月脩¶
　可曰峽程記云三峽謂月峽巫山峽廣澤峽¶
<pb:KR3k0050_WYG_066-13a>¶
¶
<pb:KR3k0050_WYG_066-14a>¶
　　　大峩山¶
　郭門行三十里至蘓稽渡行十餘里憇徳山寺望三¶
　峩揷天雲氣如赤珠如白鵠如行人鱗鱗不可名狀¶
　讀宋英宗御製别山碑至楠木坪樹如寶葢葱菁十¶
　餘里見溪下一石類舟人云此普賢船也至大峩石¶
　上有陳圖南福夀二字石前有流杯池余為神水贊¶
　而去去登歌鳯臺即楚狂隠處也憇中峯寺玩孫思¶
　邈藥鼎丹竈其形甚古憇牛心寺寺下為雙頭橋兩¶
<pb:KR3k0050_WYG_066-14b>¶
　水分流石梁跨之葢天成云過梁渡溪憇後牛心寺¶
　玩唐三蔵取經時所遺卓錫非人間物國初高僧寶¶
　曇圓寂于此或言高皇帝同時僧廣濟避居峩山後¶
　宫中聞龍躍聲詔易前杖莫可考耳由四㑹亭經南¶
　戒名宗坊投白水寺宿焉訪唐濬師彈琴處堙也有¶
　鎮南沙門與之語合言師别傳言七十遊南海三十¶
　年前種樹千百今欝欝蔭此山矣出内江學士趙孟¶
　静衣契讀之謂充其心則宰衡吐握一代人材可種¶
<pb:KR3k0050_WYG_066-15a>¶
　也洙泗指迷千載人材可種也余味其言書短歌寄¶
　焉越二日鎮南隨余登頂心坡坐筍輿用布懸引而¶
　上經息心所大小深坑有長老坪差覺平坦喬木千¶
　章千雲摩蒼交錯糾紛古蘿蔓延下垂人云此普賢¶
　線也行至鷟店飛岑巑岏過木皮殿上胡孫梯敲霧¶
　漨浡咫尺莫辨過梅子坡至雷洞坪有禁人語鐵碑¶
　恐風雷忽震由此轉折八十七盤最上娑羅坪葢有¶
　娑羅花云捫石穿林黷黲不見天日岩下磈磈多千¶
<pb:KR3k0050_WYG_066-15b>¶
　年積雪冰氣皚皚射人已入天門石度天仙橋投光¶
　相寺宿焉老僧取水炊飯為言頂有池水無泉胍可¶
　給千人炊米數沸中食過百沸則心結粉粒反不可¶
　食臥必累褥坐必執鑪其寒慄異常云舊有銅鐵錫¶
　三殿今存鐵瓦殿云有通天沙門年八十薙草開株¶
　表一小刹不下山五十年自言此山無豺虎草木皆¶
　香西域寶掌千歳僧也名此震旦國第一山西顧遥¶
　指其近而倚者曰瓦屋羅回其逺而望者曰青城玉壘¶
<pb:KR3k0050_WYG_066-16a>¶
　其最見者曰雪山曬經而火熖葱嶺與諸番之界俱¶
　在縹緲其餘萬山真如培塿青衣洋瀆三江縈然如¶
　匹練使余應接不暇少頃靉靆雲布兩人復歸禪房¶
　有披髪道人衣樹皮不言姓名長揖别云余就枕越¶
　四日再登浮雲忽開大陽吐扶桑和如艷陽步覩佛¶
　臺有小鳥如鸜鵒依人而來鳴曰佛現佛現視之閃¶
　閃成暈青黄紅綠之色圍繞數重初見若車輪既而¶
　圓徑漸廣跨過山足觀者如對鏡惟見已身雖並立¶
<pb:KR3k0050_WYG_066-16b>¶
　者不見人云此普賢身也有鼯䑕亦來親人或云山¶
　有雲霞氣日映之則顯鳥䑕亦忘機者通天飯余禪¶
　榻授余養生之秘坐更餘一僧報曰聖燈現矣疾走¶
　現光臺始見其一如火漸至數百時隠時現僧云往¶
　吹入殿中信手掇之一木葉耳理或有焉余就枕越¶
　五日又登絶頂日大明如昨一僧携放光石如水晶¶
　大者徑三四分就日照之成五色如虹霓望七寳臺¶
　在深崖與通天别從故道下山崇峯懸磴白雲䕶之¶
<pb:KR3k0050_WYG_066-17a>¶
　渾如銀色世界樹間啼猿小者如拳暮宿白水寺越¶
　六日至黒水寺訪八音池毎乗夏有水人鼔掌則羣¶
　蛙鳴其起止俱先一蛙如金聲玉振有白玉環探之¶
　光潤異常乃千年物暮宿老寶樓鑑登指龍門二峩¶
　三峩諸勝莫能窮也大都廣圍千里髙百三十里余¶
　得其槩¶
<pb:KR3k0050_WYG_066-18a>¶
¶
<pb:KR3k0050_WYG_066-19a>¶
¶
<pb:KR3k0050_WYG_066-20a>¶
　　　大小劔門山總叙¶
　　　劔門山¶
　蜀地之險甲於天下而劔閣之險尤甲於蜀葢以羣¶
　峯劔插兩山如門信有所謂一夫當關萬夫莫敵者¶
　自晉唐以迄于今巨卿逸士登遊唱和篇牘累積有¶
　説有銘有詞有詩非止一家而所以形容其險者殆¶
　盡披閲諸公著述益増弔古探幽之想遂為考訂復¶
　以廣其傳庶幾四方之士談劔門之險一覧之餘則¶
<pb:KR3k0050_WYG_066-20b>¶
　竒峯絶嶂宛乎在目矣雖然險固可稱而有天下國¶
　家者初不恃此以為重葢在徳不在險也¶
<pb:KR3k0050_WYG_066-21a>¶
¶
<pb:KR3k0050_WYG_066-22a>¶
　福建福州府山曰鳥石(治西/南)越玉(城/北)鼓山(城/東)大姨(大/海)¶
　(中毎風色晴定日未出之先于山上東望見一山如/空青微出海面乃琉球國也其下水深碧色東流)¶
　鐘山嶼(在海壇里形如鐘沒於嶼旁潮退蒲牢猶隠/隠可見故名海壇山四圍水盡鹹滷獨此水)¶
　(清淡中有老媪石形婦人高二丈石之前有石天井/方廣二十丈中有石眼深不可測與海潮通焉)¶
　香爐(連/江)四明(長/樂)高葢(永/福)六洞仙山(山極高而秀舊有/仙居之風雨晦明)¶
　(不可測又有時音樂出岩洞外鄉人有沿崖而至其/地者遇二人對奕越明再造不復見焉衆以為異遂)¶
　(刻六洞仙/像于上)方廣石(縣東七都峙㧞千仭上有石室可/容千人室之内搆閣三重上雨旁)¶
　(風皆石室庇之不假片/瓦也山中景有十竒)玉泉洞　瑞松塢　鐘磬石¶
<pb:KR3k0050_WYG_066-22b>¶
　聼泉崖　瀑布泉(懸崖千丈㪚若/瓊瑶響如琴筑)龍澍岩　靈洋谷¶
　龍尾泉(有石如龍貫石崖中潑潑然僅見尾有/泉緣其尾而下注于石盂不盈不涸)望仙¶
　臺　清音洞(已上即/十竒也)星岩　仙掌　仙樹　觀音影¶
　(亦皆山中竒觀岩之路口有井其/泉清冽而甘以瀹茗號為第一泉)玉融(福/清)黄蘗(林巒/重複)¶
　(有瀑布龍潭又有/佛座香爐數峯)雙髻峯(在旗山三峯峭秀崖谷幽/逺繚繞環抱水西之勝處)¶
　(也/)¶
　泉州府山曰泉山(一名北山一名齊雲山周環四十/里為郡之主山  龜岩在泉山之)¶
　(半巨石如龜中空可居唐林藻林藴歐陽詹皆嘗讀/書于此有石硯現存又有秀崇塢醉月岩  石獅岩)¶
<pb:KR3k0050_WYG_066-23a>¶
　(在龜岩之畔有石巉然如獅子狀後清泉洞在泉山/有上下二洞上洞名紏陽在山巔  有白室下洞名)¶
　(紫澤上有百丈石嶮峯疊巘寓目登眺如在天上間/杖黎泉在清源洞側  清源泉在清源上下二洞)¶
　紫㡌山(峯凡十有二常有紫雲覆其巔金粟洞/在山之陰西有石鼓丹竈仙掌諸峯)高葢¶
　(晉/江)梅花(南/安)九日(連跨晉江縣界重九日邑人多登高/于此  無等岩高丈許石佛岩在上)¶
　(高峯之側其翻經石梁普通中僧拘那羅陀嘗翻譯/金剛經于  中  一眺石在蓮花峯之巔高廣皆丈)¶
　(餘登其上則四方萬境舉在目中故名小清凉石方/廣丈餘古木數株掩映其上登者必先憇於此  石)¶
　(竈石盆石碾石硯四石皆秦君亭側峽自然磉石員/如彈丸周圍丈餘出于天成  碧玉  二石相並如)¶
　(玉之立有放生池在寺前花白雲井泉味甘/冽井西  高士峯北有蓮  峯皆竒境也)髙鎮峯¶
<pb:KR3k0050_WYG_066-23b>¶
　(一名雞髻山又有/翠峯屏大成洞)五峯巖(上有石室色如銀/中可容三百餘人)三秀(同/安)¶
　浯洲嶼(上有海印岩岩有十二竒曰大武岩玉几峯/蘸月池眠雲石偃葢松跨鰲石石門關古石)¶
　(室蟹眼泉倒影塔/千丈壁一覧亭)臥龍(恵/安)小岞(山之陽多怪石中穿/一洞洞之中豁然明)¶
　(朗可容四五百人旁有小石門僅可單人而入門内/丈許折而右轉有巨石如屏風以蔽内外一人持㦸)¶
　(守之雖千百人莫敢犯永樂間海倭入㓂/民多匿洞中倭㓂百計攻之不克舍而去)天開巖(恵/安)¶
　髙鎮(永/春)閬山(安/溪)五華(徳/化)蓮花峯(南安其山聳峙/上開八石皆蓮)¶
　(花然朱文公詩云/八石天開勢絶攀)彭湖嶼(自城東出海舟行三日抵/彭湖嶼在巨浸中環島三)¶
　(十/六)¶
<pb:KR3k0050_WYG_066-24a>¶
　建寜府山曰黄華(治/東)白鶴(城/東)梨嶺(天下之水皆東梨/嶺之水獨北流入)¶
　(廣/信)辰山(建/安)靈鷲(甌/寜)東山(建/陽)武夷(崇安峯巒大者三十/六周迴百里道書第)¶
　(十六洞天/詳見于後)大同(浦/城)洞宫(政/和)籌坑(有天柱峯獅子岩羅/漢岩将軍岩屏風石)¶
　(葫蘆石石室龍井又有嶺亦名籌坑又有員照庵/前有聖水凡三石井中一井外狹内寛深不可測)湛¶
　盧(松/溪)香婆巖(松/溪)白塔山(建陽山巔有石特立如塔狀/相傳夜有火明其上故又名)¶
　(天燈山下有龍岩洞洞口有試心石下有碁盤石相/傳唐時有三女煉丹于此仙去今龍濟所祀即此三)¶
　(女也又有飛來/石在龍濟院前)石橋洞(府城北高峯環抱内有石潭/其外則石壁峭立相傳潭有)¶
　(龍/)浮石洞(建安在響山之前葢溪中小嶼遇/水泛則與之俱浮人未見其沒)¶
<pb:KR3k0050_WYG_066-24b>¶
　汀州府山曰臥龍(城/北)翠華(寜/化)南寶(上/杭)靈洞(武平山有/大洞三十)¶
　(六小洞/二十八)蓮峯(連城司馬周卿取山中竒勝𨽻書刻石/蒼玉峽雲棧天梯冠豸桃源清如許芙)¶
　(蓉波金宇泉白雲深處天/光咫尺蒼谷虚靈小崆峒)滴水巖(岩壁陡絶洞有三/門中而豎者名為)¶
　(天/柱)靈隠洞(寜化洞前重岡疊巘森列左右小洞横絶/烟雲縹緲有聖水桃竹又有一石抜地而)¶
　(起上有窪樽乳泉/滴瀝滿而不溢)象洞(武平其中廣濶/號九十九洞)¶
　延平府山曰九峯(城/南)龜山(将/樂)靈源洞(山巒秀絶由石/逕而上一里許)¶
　(蒼崖陡絶泉響如雷一石室廣可六七丈旁/一竇俯傴而入其深邃微明多小石竒潤)鳯凰(渉/)¶
　幼山(孤峯上聳約三十里周迴三百里中有三魅形/似人長丈餘上有普照寺宴坐峯鐵碪石聚星)¶
<pb:KR3k0050_WYG_066-25a>¶
　(忘憂石降魔石天威石藏雲塢歸雲洞又有風洞/廣徑尺餘風生洞中清爽可愛山之下有龍峽)栟¶
　櫚(永安多産栟櫚故名峯巒岩岫不可勝數神刻鬼/劃高下相屬烟雲出沒無時草木䝉茸四時一色)¶
　(李綱目為武夷岩天柱峯與獅子岩並聳百餘如削/射垜峯  觀音  在野雲洞側石壁萬仞  集仙岩)¶
　(佗頭岩/步雲臺)　(野雲洞其中日夕雲霧吐吞/走馬埒山絶頂寛廣而砥平)　(降仙臺/銅&KR0777;澗)¶
　(接仙橋寶天池在山之上廣一里許水澄澈不淆有/金剛石  葢石試石已上俱為栟櫚山之竒勝也)¶
　甘乳巖(下有甘乳洞廣袤約五十餘丈洞口怪石森/列洞之中一石突出如蓮花泉自石中迸出)¶
　(滴巨石上如甘乳旁一石穴風自穴出昔嘗有人秉/燭入越三日乃返至深處聞溪聲澎湃可怖即出因)¶
　(以石塞之洞右有石鏬深不/可測洞後又有一洞名透天)金樓(尤/溪)頼巖(其上怪石/萬數鉅者)¶
<pb:KR3k0050_WYG_066-25b>¶
　(如屋綿亘可三里宛然一洞府也洞口緣梯而上石/室聨屬皆有竇如户俛而入其中流泉可愛石鏬如)¶
　(窻户者/數百所)七臺(順昌高峯峭/壁幾至千丈)山門峯(将樂高聳雲霄下/有兩石相峙如中)¶
　(逕可通/往來)七峯(沙縣山皆石壁峭立/由水底峻層而出)百花巖(府治東北/石室峭立)¶
　(春時百花/鮮麗故名)靈龜洞(順昌洞有靈龜紫色如金有石如/鐘磬魚鼔之狀叩之其聲清越)¶
　興化府山曰烏石(城/中)壺公(城南山皆四面獨此山有/八面高聳千餘仞郡治正)¶
　(對之山形方鋭如龜首峙立如屏郡之鎮山也朱文/公經莆望見壺山南一面獨秀曰莆人物之盛皆此)¶
　(山之秀所鍾真蟹井在山頂泉在石穴中其胍通海/視潮盈縮    浄岩在山絶頂莆中風物之勝一覧)¶
　(可盡/竒勝)　(靈雲岩在山之陽上有桃花洞蘸月池泉石/虎丘岩衆景俱備&KR0777;陀石法流泉濯纓沼石)¶
<pb:KR3k0050_WYG_066-26a>¶
　(壁峯號壺公山五竒昔有隠者遇一老翁于絶山頂/忽見宫闕殿臺似非人間翁曰此壺中日月也後人)¶
　(因以壺/公名山)囊山(形如懸囊亦名土囊小辟支岩其/中可容數榻旁有八  石負之玲)¶
　(瓏明徹如窻櫺然上有文殊岩佛曰山石竹山/須瀰臺降龍澗於莬窟半月池伏虎石諸勝)棋¶
　山(仙掌峯有石髙三十餘丈巉然特立如掌人文/筆峯與朝天馬兩峯相對  香爐峯  仙  臺)¶
　(兩石對立中有蟠石如碁枰號出風穴大石上有穴/大如斗深不可測風自穴出  曰棋山五竒  龍山)¶
　(亦在棋山岩如圓屏瀑水高三十尺流下瀦為小潭/又有石如室深廣一二丈中有棋山寺旁有西臺)¶
　百丈山(山有石室又有大岩曰華葢客/㕔石傘石樓重𤣥又有丈嶺)城山(與壺公/山對峙)¶
　(山有石岩嶺又有/呼月臺興雲洞)仙臺峯(上有石碁枰馬蹄跡前/有石鏬又有仙臺石)瑞¶
<pb:KR3k0050_WYG_066-26b>¶
　雲峯(峯頂雲/起即雨)二飛(仙/遊)尋陽(有大山自西北來峙為三/峯曰大雪仙臺香爐又有)¶
　(雞髻岩雲頂岩紅袍山笏山筆架山烽火山大象山/鷰峯蓮花峯列峙左右又有石龜岩龍鬚岩銀頂峯)¶
　(西澗發源銀頂即地蓮花峯下有龍潭雲頂岩岩/旁有化蟒岩釣月灣聞猿洞眼雲閣又有無際坑)九¶
　座(重巒疊嶂之中巍然高峙凡九峯故名人有/盤髻峯棲真岩錫杖泉徹雲澗龍潭透龍石)紫睿¶
　巖(府城北上有迎福院琉璃峽天/台洞石鼔石門仙人橋仙人冢)湄洲嶼(府城東南/海中與琉)¶
　(球國相望出黒白石可/為碁子上有天妃廟)¶
　邵武府山曰登高(城/西)七臺(跨汀延邵三郡上有七臺/曰台星文殊普賢㑹仙獅)¶
　(子雲與月又有庵前/白花洞洞畔有石穴)雲巖(光/澤)烏君(山高二千一百餘/丈頂有兩石峯各)¶
<pb:KR3k0050_WYG_066-27a>¶
　(高二十丈人謂之雙/石笋又名珓环山)鑪峯(泰/寜)甘露巖(石門天成一逕/僅通單騎飛瀑)¶
　(垂岩而下内有石/乳滴水甘甚因名)東山(建/寜)金鐃山(山之絶頂有聖觜/石常有雲氣又有)¶
　(石燕岩石鏬盤折至正岩中有石屏右/天窻石凳石床石廨位置向背皆天成)¶
　漳州府山曰岐山(城東與鶴鳴山聨峙三峯秀聳龍/江之上有石禪床題詩石桃源口)¶
　(虚白岩一人泉潛翁岩石棊枰千人/洞天生岩謙師岩石室岩諸勝可玩)梁山(漳浦山有/大峯十二)¶
　龍巖(龍/岩)三平(南/靖)良岡(長/泰)天柱石(山頂有一石柱高二/丈餘又有巨石如屏)¶
　(高九丈濶五尺又有東西南北四石門又有石室石/庫百丈岩勢至岩象鼻岩海湛岩應潮岩一線泉忘)¶
　(歸石盤陀石香爐石大㡌山仙/人亭劔脊橋超凡閣為十二竒)¶
<pb:KR3k0050_WYG_066-27b>¶
　福寜州山曰大姥(州/東)洪山(其絶山頂勢凌青蒼葢州/南第一山也登高眺逺温)¶
　(台之境如在目中山有洞洞内有石屏石&KR1351;棊局皆/渾然天成洞口又有石竅石罩石泓泉通海眼深不)¶
　(可測西有天鄆山石馬峯臥/龍潭釣魚石桃坑橘洞丹泉)霍童山(神仙霍童所/居洞天記謂)¶
　(霍林洞天是也其中幽岩邃&KR0676;人跡所不到者不能/悉數每天晴月皎居人徃徃聞空中有樂聲山之西)¶
　(有支提山那羅延岩西有神僧石窟葛公仙岩南有/蘇溪鶴嶺北有菩薩紫㡌二峯又有大童峯小童峯)¶
　(左右弼仙峯寶劍崖霍林赤泉洞泉湖都尉甘泉坑/蓮花石石仙臺壇海鰌井又石廊長三十餘步又有)¶
　(石室室東有石橋横跨澗上有搗藥石臼石盆石盂/皆天成也  高葢山山之别峯也洞天正其上常有)¶
　(紫雲/覆之)¶
<pb:KR3k0050_WYG_066-28a>¶
　　　三山鳥石¶
　辛酉秋余迺偕傅子丁戊二謝子天湖梧溪徃丁戊¶
　道余自南澗石塔神光三寺流觀至勉齋書院訊勉¶
　齋舊修三禮處已莫辨矣余迺入書院内見上有古¶
　大梁将墮因迤書院東而去過葫蘆城丁戊指王氏¶
　所填金蟒穴還憇靈鷲庵佇睇去復迤東石碪上石¶
　級斗絶稍頃乃至華岩岩畔觀唐李陽冰所書般若¶
　臺篆刻于崖石上世稱此刻與處州新驛記縉雲城¶
<pb:KR3k0050_WYG_066-28b>¶
　隍記忘歸堂銘天下為四絶覧罷又循崖側石磴上¶
　轉西至通祠少憇見前石巒間有岩幄小祠燈火熒¶
　熒丁戊曰此神女祠也稍頃折祠上覧舊所見人面¶
　竹蓊然森立如人者今無一存矣迤竹坪下瞰石觀¶
　音像嵬立岩側世傳唐天寶八載五月日山中雷雨¶
　大震湧出者遥見東峯石頂山傳有金剛巨跡存焉¶
　頃下石坡亭臨懸崖下視海渚淼淼蒼蒼錯雜烟樹¶
　瓊河縈婉出檻下可里許為小頂峯下視殿閣巋然¶
<pb:KR3k0050_WYG_066-29a>¶
　可撫也又里許為大頂峯旋覧四隅杳出塵世東北¶
　萬山重疊海門縹緲無復崖涘南面山蹲川遶阡陌¶
　坦漫高者若阜流者若練飛鳥殘雲栩栩然蝴蝶耳¶
　因念高明宅心則俯視百物皆𦕈小若此也峯北為¶
　浴鳯池池旁石坡有天風海濤四字亦晦翁書刻時¶
　日逮暮紫靄翠嵐歘然開合蓋剛風披拂其變態不¶
　常陳靈言秋霽時可睇琉球云須臾黑雲起海島似¶
　有雨意遂亟還以索聨輿倒懸迤東瞰老佛庵故址¶
<pb:KR3k0050_WYG_066-29b>¶
　搆其下有霹靂岩天擘石室尚存又東下南望見石¶
　帽山在前中有宿猿洞復東下遥觀海雲自天際來¶
　余與二謝子攀雲上觀杜庠石壁所鑱天地一聲鐘¶
　句歡然去又稍西迤兩石門進行不數十步見岩竅¶
　中亂厓齦立&KR1865;石扇斗開丁戊曰此薛老峯也崖上¶
　有倒書薛老峯三字或謂薛老古仙不知何代人或¶
　曰乃唐侯官薛令逄與神光僧靈觀游創亭于此稍¶
　頃又越小客寮下至浴鴉池池在石壇上可一掬池¶
<pb:KR3k0050_WYG_066-30a>¶
　中水泠泠澈人心骨下有石床余倦甚因倒臥其上¶
　丁戊云此海佳處復旋西上至一小庵丁戊曰此唐¶
　周朴剛顯祠也復招二謝子過寒翠亭覧石上題詠¶
　旋瞥至鄰霄臺宇曠然新醒人目東望海上漁舟牧¶
　笛聲隠隠又西下平沙逶岸狹遄應接不暇余劃然¶
　嘆曰此三山竒觀也迺自臺畔迤石碪環觀中有大石¶
　屏面東峙不數步轉石梯西折登烏石絶頂丁戊四¶
　顧蒼莽指無諸城郭與余劇談直見越王臺起城背¶
<pb:KR3k0050_WYG_066-30b>¶
　北下九仙之觀東翥于此烏石對蹲儼如龍虎相盤¶
　踞環三山真若瀛海中浮青羅然旗鼓二峯左右鼎¶
　列咸環拱内向丁戊復指西大王山下曰此五代王¶
　審知郊天處也由大王山上蓮華峯一帶挺挺起民¶
　居鱗萃荒莽中䀜又有石槃斜出名曰横山樓樓下¶
　覆仁王寺循樓西上至大石坪又有宋社稷遺壇在¶
　石厓背鐫三大字余覽古今王圖霸業瞬息目睫可¶
　為一嘅俯晞臺側有蔣之竒穎叔所刻石壁頂古松¶
<pb:KR3k0050_WYG_066-31a>¶
　枝榦扶踈半頹落曰此何人所樹滿山童然猶不意¶
　有此老龍骨者存丁戊述舊有訛言烏石青起刀兵¶
　之故余輾然而下沿山麓去見石巒上有晦菴題名¶
　在焉已復指南澗寺旁有晦翁大書石室清隠竒偉¶
　甚邃又迤東見一大石塊横峭懸崖石雲幄葢其上¶
　其中有謝冝相所書石天二字旁由小曲徑出至東¶
　峯遥望前神女祠直西上有秀巒嶄嵲兩崖壁夾聳¶
　内㣲露一線天嵥嵥在烟靄中可吸直若飛鸞舞于¶
<pb:KR3k0050_WYG_066-31b>¶
　穹抄更西下有厯代所封惠安王祠又東去至一岩¶
　閣曰天章臺復迤初陽頂北望與丁戊欲唐閻濟美¶
　貎稼之所邈不知何處而昔時所謂崔公井謝公浴¶
　堂古跨鰲亭與蔡端明所題幽幽境俱落落埋沒荒¶
　荆中雖欲探而無所考也乃過瞷曽鞏所記道山亭¶
　書謂蓬萊洞天者余猶欲尋昔仙翁任於煉丹井并¶
　頭陀巖莽蔓中凡前所瞰不危亭睡遥石迴視俱冥¶
　冥半空烟際矣又東下轉小徑上見兩大石騰齶如¶
<pb:KR3k0050_WYG_066-32a>¶
　二墻堵然中儻敞可臺榭以遊烏名石除鄰霄此為¶
　最兩石東西相去不盈數丈前東面海門遥睇五虎¶
　山自海上奔馳南來勢若六鰲在掌上然江潮島溆¶
　汀烟嵐紫日夕不知幾千萬狀又循石棧下行數十¶
　步見有石梁横介于絶壑若天台石橋狀巉巉倒跨¶
　空畔橋側有冲天臺昔傳此崔公子放鶴處冲天臺¶
　昔有蟠桃塢石盤陀䃶磈石者何所云余曰烏石舊¶
　傳三十六竒盡之矣¶
<pb:KR3k0050_WYG_066-32b>¶
　　　鼓山¶
　福為八閩都㑹上四郡皆山地勢局促不能廓以舒¶
　下皆瀕海風氣䟽蕩不能隩以周惟是州處其中不¶
　蕩不局得二者之宜環州之山惟東石鼓為最高皆¶
　興雲雨葢州之望也¶
　　　百丈山¶
　登百丈山二里許右俯絶壑左控垂崖疊石為磴十¶
　餘級乃得度之勝葢自此循磴而東即得小澗石梁¶
<pb:KR3k0050_WYG_066-33a>¶
　駕于其上皆蒼藤古木雖盛夏亭午無暑氣水清徹¶
　自淙下其聲濺濺然渡石梁循兩崖曲折而上得山¶
　間小屋三間不能容十許人然前瞰澗水後臨石池¶
　風水兩峽間終日不絶門内跨池又為石梁度而北¶
　躡石梯數級入菴菴卑庳迫隘無足觀獨其西閣為¶
　勝水自西谷中循石鏬奔射出閣下南與東谷水並¶
　注池中自池而出乃為前所謂小澗者閣據其上流¶
　當水石峻激相搏處最為可玩乃壁其後無所睹獨¶
<pb:KR3k0050_WYG_066-33b>¶
　夜臥其上則枕席之下終夜潺久而益悲為可愛耳¶
　出山門而東十許步得石臺下臨峭岸深昧險絶於¶
　林薄東南望見瀑布自前岩穴瀵湧而出投空下數¶
　十尺其沬如㪚珠噴霧日光燭之璀璨奪目不可正¶
　視臺當山西南缺前揖蘆山一峰獨秀出而數百里¶
　間峯巒高下亦皆厯厯在眼日薄西山餘光横照紫¶
　翠重疊亘起下視白雲滿川如海波起伏而逺近諸¶
　山出其中者皆若飛浮來往或湧或沒頃刻萬變臺¶
<pb:KR3k0050_WYG_066-34a>¶
　東徑斷鄉人鑿石容磴以度而作神祠于其東水旱¶
　禱焉畏險或不敢度然山之可觀者至是則亦窮矣¶
　其可觀者石磴小澗山門石臺西閣瀑布也¶
　　　雲谷¶
　雲谷在建陽縣西北七十里廬山之巔處地最高而¶
　羣峯上蟠中阜下踞内寛外密自為一區雖當晴晝¶
　白雲坌入則咫尺不可辨眩忽變化則又廓然莫知¶
　其所如徃乾道庚寅予始得之因作草堂數間牓曰¶
<pb:KR3k0050_WYG_066-34b>¶
　晦庵谷中水西南流七里許至安将院東茂樹交陰¶
　澗中巨石相倚水行其間奔迫澎湃聲震山谷自外¶
　來者至此則已神觀蕭爽覺與人境隔異故牓之曰¶
　南澗以識遊者之所始循澗北上山益深樹益老澗¶
　多石底高下陡絶曲折互囘水皆自高㵼下長者一¶
　二丈短亦不下數尺或詭匿側出層纍相承數級而¶
　下時有支澗自兩旁山谷横注其中亦皆噴薄濺灑¶
　可觀行里餘俛入薈翳百餘步巨石臨水可跂而息¶
<pb:KR3k0050_WYG_066-35a>¶
　澗西危石側立蘚封蔓絡佳木異草上偃旁綴水出¶
　其下淙㪚激射於洞中特為幽麗下流曲折十數騰¶
　蹙沸湧西抵横石如齦齶者乃曵而長演迤徐去可¶
　臨以小亭自此北去厯懸水三四處高者至五六丈¶
　聚㪚廣狹各有姿態皆可亭以賞其趣又北搶澗循¶
　山折而東行脚底草樹膠葛不可測但聞水聲如雷¶
　計應猶在故處行數百步得石壁高廣皆百餘尺瀑¶
　布當中㵼逺望如垂練視澗中諸懸水為最長徑當¶
<pb:KR3k0050_WYG_066-35b>¶
　其委掲而度囘視所厯羣山皆撫其頂獨西北望半¶
　山立石叢木名豺子巖者槎牙突兀如在天表然石¶
　瀑窮源北入雲谷則又已俯而視之矣谷口距狹為¶
　關以限内外堂後結草為廬稍上山頂北望俯見武¶
　夷諸峯南循岡脊不得横徑南即谷口小山其上小¶
　平田畔即以祈年因命之曰雲社徑東屬松徑西入¶
　西崦有數十畆道流結茅以耕其間曰西寮其西山¶
　之脊蟠繞東下與南峯西垂相齧而谷口小山介居¶
<pb:KR3k0050_WYG_066-36a>¶
　其間如巨人垂手拱玩珠壁兩原之水合于其前出¶
　為南澗東寮北有桃溪竹塢漆園度北嶺有茶東北¶
　行攀危石履側徑行東峯之巔下而復上乃至絶頂¶
　平處劣丈餘四潰皆巉峭下數百丈使人眩視悸不¶
　自保然俯而四瞰面各數百里連峯有無逺近環合¶
　彩翠雲濤昏旦萬狀亦非人世所嘗見也予嘗名湘¶
　西嶽麓之頂曰赫曦臺張伯和父為大書狀甚偉又¶
　下為北澗有巨石二對立澗旁嶙峋崷崪古木彌覆¶
<pb:KR3k0050_WYG_066-36b>¶
　藤卉蒙絡最為山北竒處自是東北去有瀑布出岫¶
　幢峯下石崖隊下水㵼空中數十丈勢尤竒狀東南¶
　别谷有石室三皆可居其一尤勝¶
　　　玉華洞¶
　又名蹬屶崱高若升天相傳赤松子採藥處洞有二¶
　石門相去一二里許中分二路㑹於後門南行度三¶
　華橋七里為藤嶺有亭在焉冐雨行二三里見天階¶
　山隆然衆譁曰洞至矣洞口洞低陿側窺之窈而黒¶
<pb:KR3k0050_WYG_066-37a>¶
　秉炬者先余輩俯躬從之神恍目眙履舄與土石升¶
　降足不謀而捷泉自石罅流兩涯有聲潺潺已或横¶
　亘得&KR0008;毎十數步山之老人輒指㸃陳説亹亹時從¶
　者數十人讙呼動地烟氣人聲助合蓊鬰燠如盎如¶
　背汗沾衣不知外之晴雨也頃之起見石刻至元間¶
　人題名磨滅不可讀洞高處滲液凝結冰雪崚&KR1828;葢¶
　水之久而成石者迤邐入途欲迷旋又開廓稍縱焉¶
　忽閟不開微茫叵測繚曲復往力探旁摉怪石林羅¶
<pb:KR3k0050_WYG_066-37b>¶
　撑突崩騰頑怒齦錯窮狀極態牛飲水者犬蹲地者¶
　佛跌坐者人倒垂下瞰者仙耦而據枰奕者葢未張¶
　者户闔叩之應者田丘畫畛分者扆可負柱可倚屋¶
　而竅可左右窺者瑰詭傑特牢籠供獻一石立嶔嵌¶
　之巔無上綴旁附至孤危而巉峭不可狎注目久之¶
　徐君云有鐘鼓石趨往視之鐘微鏗鼓逢逢然㡬不¶
　可辨觸數行徃觀龍潭深黒似有物云旱歳乞靈處¶
　路折而空闊仰視不見所極時度日垂晡乃攀緣斗¶
<pb:KR3k0050_WYG_066-38a>¶
　絶前牽後累左右翼而進至所謂七層樓者足無餘¶
　地擇而後敢投若踐虎尾摩龍角戰汗震掉不知所¶
　如中有雷公溪源楊梅果子藏禾黄泥六洞又有靈¶
　泉龍井合為澗而怪石竒偉萬狀聞有石棺雪山尤¶
　竒異不及徃亟尋洞後遥見天光皆大喜至此特平¶
　曠又一境坐定稍聞洞外人聲益覺幽夐石壁光倒¶
　映雲氣浮動崖缺樹色交之若從窻牖中觀焉然望¶
　洞口猶在天半唐君曰樂将無及耶遂攝衣上步不¶
<pb:KR3k0050_WYG_066-38b>¶
　任承以梯既出距地猶數十仞俯可視飛鳥之背洞¶
　背洞之外蒼藤古木鳥韻蟬聲清人心目遊者忘歸¶
　洞之西寶華洞其中僅容周旋一石穴泉寒而冽不¶
　涸不盈其陽曰南華洞石室方平景物尤勝昔人稱¶
　為三華惜其闇且僻故無昭耀于世云¶
　　　滴水巖¶
　余讀汀州記歸化東北五里葢有滴水巖云往徐君¶
　日與余談茲石大竒也戊午五月余督兵西征馳之¶
<pb:KR3k0050_WYG_066-39a>¶
　歸化而掲君謁余曰君将出師紫雲乎則請于滴水¶
　駐餐焉於是明日以數騎東行踰嶺稍折而北已又¶
　折而東凡三折至岩岩壁陡絶外墜逕而上掲君遲¶
　之逕既上有字故曰迎仙余曰遲仙不逾迎仙哉堂¶
　後有亭亭題余怪其腐語而因與掲君解于其中遂¶
　易之曰振衣已乃聞垂垂而雨則滴水岩在焉其水¶
　有三一出垂石如蓮者二從石隙中下盛之石盂其¶
　石乃蜒而曲猶龍足戲雲中而若隠若見者余怪焉¶
<pb:KR3k0050_WYG_066-39b>¶
　稍前斗石下垂類蓮花者因名之垂蓮又俯睇其右¶
　隅僧在焉其爐烟陰陰上也洞凡三門其中而竪者¶
　類柱遂名之曰天柱柱有三則又名之曰中天柱左¶
　天柱右天柱云右天柱有石類獅其上更有石如斗¶
　外懸中繫甚微若帶焉故名峯窩又眺而左有三門¶
　左者逕右者乃橋斷石横其上而又虚其下如黿焉¶
　遂名之曰黿梁黿梁之左而上纍纍若珠又若垂楊¶
　之裊裊條條仰睇其右片石突而下乆之嘆曰此墮¶
<pb:KR3k0050_WYG_066-40a>¶
　猿也其左右五色為祥雲雲之下為虚明二洞篲擊¶
　輒應虚谷則鳴也又一洞峽嶮旁曰天鼔篲擊之彭¶
　彭鼓聲焉又有冷然磬而幽者掲君曰所謂石磬者¶
　也在右洞洞又有床若履禪室焉余益駭有巨石整¶
　而偉名為冕石其洞最邃名曰鴻濛又起而環視鯉¶
　石鷹石龜石鰲石翔躍肘腋矣變化總萃幻譸緯錯¶
　則槩名之曰小崆峒云¶
　　　石所山¶
<pb:KR3k0050_WYG_066-40b>¶
　巖之側有山曰石所舊經縣云中北為坦途山皆石¶
　也故名又有滴水岩麥斜岩極樂岩雲霄岩林際岩¶
　南湖巖名山巖樂應岩凡此八岩者肝聨肺腑變化¶
　融結奪盡天巧又高望塔皆錯峙於石所之間山之¶
　下有平埔十餘里一望如砥宋黄魯齋愛山水之勝¶
　因建書堂於其麓林先朝劉夙時至其所嘗曰天下¶
　佳山水未有如鯉湖石所之極者¶
　　　何嶺鯉湖¶
<pb:KR3k0050_WYG_066-41a>¶
　山自永福嶙峋起伏而來至此聳為一峯石上湧飛¶
　泉泉白味甘世傳漢時有何氏兄弟九人飲此泉因¶
　而上昇故名俗呼何岩上有古何城城之東有石洞¶
　可坐百人下為何嶺宋陳讜書何嶺二大字刻于石¶
　俱以何氏九仙得名路旁有仙泉井宋陳照度仙水¶
　第一源記東有仙跡石南有候坂唐平山唐陳嶠世¶
　居之又云何氏兄弟九人煉丹於此丹成各乗一鯉¶
　仙去故名後人號其湖曰仙湖嶺曰何嶺水曰仙水¶
<pb:KR3k0050_WYG_066-41b>¶
　縣曰仙遊湖之右有九仙宫西有仙閣凡禱夢於此¶
　山者必通姓名籍貫於候長者祭必以白雞之雄者¶
　宫之前左右兩山盤踞環抱於湖紫翠如滴中一泉¶
　沿石澗由宫之左而下滙於湖澄泓停蓄深不可測¶
　其水之由澗而下於湖者因澗口石皆巉峭層疊如¶
　級水勢奔騰石為衝激水皆噴薄如飛雪舞空號為¶
　捲亷泉真竒觀也澗口有一巨石方正如屋横亘其¶
　上雄跨東西絶無根據若以人力置之殊不可曉夜¶
<pb:KR3k0050_WYG_066-42a>¶
　臨道士房濤聲如雷不能安枕宫之前有大石平曠¶
　下瞰於湖石上有穴如烟穴其中水深莫測葢下通¶
　於湖者¶
　　　泉山¶
　山在棠陰里一名齊雲山袤廣以四十里許乃郡之¶
　鎮山也顔師古漢書註謂越王所保之泉山即此山¶
　有三十六洞其龜岩在泉山之半巨石如龜中空且¶
　曠可容百人唐林藻林藴歐陽詹嘗讀書于此其所¶
<pb:KR3k0050_WYG_066-42b>¶
　染翰石硯尚存而崇秀塢適當其奥林木森然竒石¶
　挺立望之青翠滿前殊為豁目有醉月石則横亘于¶
　前其平如砥獅子巖者在龜岩之畔石骨聳立狀如¶
　狻㹸而青原洞尤最大最竒者洞有二上洞名純陽¶
　在山之巔東甌於此逺避漢兵處也後有石室則宋¶
　道人仙蜕之所故又號蜕骨巖下洞一名紫澤去上¶
　洞僅半里許真人蔡如金祠及丹竈在焉上有巨石¶
　方廣百餘丈有梵刹四區適當其陰而峻峰疊巘寓¶
<pb:KR3k0050_WYG_066-43a>¶
　目登眺若置身青雲之上外則大海環繞一望茫然¶
　天氣清明則所謂日本琉球皆可指見真天下竒觀¶
　也杖藜泉則在清原洞之側若坎井然傳為蔡如玉¶
　手握藜杖卦地而泉出故名清源泉適當上下二洞¶
　之間深不過五六尺味甘而潔湛然澄清山之以泉¶
　名者此也有老君洞則老君像如塑高可五十丈餘¶
　面目四肢皆為苔蘚翳樾而鬚眉皓然其白如雪者¶
　千古不磨亦云怪哉三瑞岩則文殊普賢觀世音三¶
<pb:KR3k0050_WYG_066-43b>¶
　菩薩像也像皆天成不假斧鑿即其竒瑰詭譎當與¶
　武夷爭雄哉¶
　　　閩中形勝¶
　閩故𨽻周者七至秦盡其地列於中國始并為閩中¶
　郡自粤之太末與呉之豫章為其通路其路在閩者¶
　陸出則阢于兩山之間山相屬累數驛迺一得平地¶
　小為縣大為州然其四顧亦山也其途或逆坂如縁¶
　絙或乖崖如一髪或側徑懸出於不測之谿上皆石¶
<pb:KR3k0050_WYG_066-44a>¶
　芒峭發擇然後可投步負戴者雖其土人猶側足然¶
　後能進非其土人罕不躓也其谿行則水皆自高㵼¶
　下石錯出其間如林立如士騎滿野千里下上不見¶
　首尾水行其隙間或衡縮蟉糅或逆走旁射其狀若¶
　蚓結若蠱鏤其旋若輪其激若矢舟泝㳂者投便利¶
　失毫分輒破溺雖其土長川居之人非生而習水事¶
　者不敢以舟自任也其水陸之險如此漢嘗處其衆¶
　江淮之間而虚其地葢以其陿多阻豈虚也哉福州¶
<pb:KR3k0050_WYG_066-44b>¶
　治侯官于閩為土中所謂閩中也其地於閩為最平¶
　以廣四出之山皆逺而長江在其南大海在其東¶
<pb:KR3k0050_WYG_066-45a>¶
¶
<pb:KR3k0050_WYG_066-46a>¶
　　　武夷山叙¶
　武夷之山當閩北境其山自大嶺南支奔馳數百里¶
　至崇安縣南三十里而止東為建大溪而九曲之溪¶
　西出與大溪合其峯巒崒嵂溪水靚深糾結縈迴翕¶
　張變化淵入虚無横出異狀有鬼神莫能施其巧者¶
　葢南嶺之靈氣於是鍾焉自漢著祀典厯代崇奉有¶
　加咸稱靈應而武夷之名亘天下然皆以仙道顯者¶
　所謂籛鏗魏張十三仙之徒理或有之至所稱彩幔¶
<pb:KR3k0050_WYG_066-46b>¶
　虹橋遺蜕架船之事極其神異余之懵則未能測其¶
　理之誠然也宋興山靈藴蓄毓為名賢若游胡劉蔡¶
　忠勲道術庇國興文皆不越四五十里間龜山道南¶
　諸公亦只相望一二百里之外而武夷益重視若小¶
　泰岱然者朱子文公初於五曲搆精舍講學其中九¶
　峯蔡氏亦築堂於虎嘯峯下自是書院繼興與道宫¶
　並處其勝士之宗儒之學者仰朱蔡之風得無於是¶
　山而興仰止之思耶¶
<pb:KR3k0050_WYG_066-47a>¶
　　　武夷山¶
　予至山下道人導予自洞天門至方丈一飯飯畢復¶
　出方闗躊躇四望始知是宫北枕太王峯高可五千¶
　餘仞絶頂有投龍洞天鑑池有仙鶴岩者舊所繪鶴¶
　翎朱頂歲久不磨東有昇真洞石壁中特開一堂廣¶
　數丈而深倍之最北有幔亭峯其形如幄宋李綱所¶
　謂猿鳥夜呼千嶂月松篁間鎖一溪雲者是也予三¶
　人步行數武百折而西忽驚九曲在望乃命一舟載¶
<pb:KR3k0050_WYG_066-47b>¶
　童子六五人奏樂先導予三人以舟尾行道士首指¶
　㸃曰此一曲水中虎鼻岩也其石上題曰智動仁静¶
　溪石為大小觀音石獅子岩則巍然獨立比衆峯¶
　尤為聳抜嘗自延平至建寜十里外望之蹲踞昂首¶
　真如狻猊今親覿之始見其真石上刻九曲溪三字¶
　者水光石也右有鐵板嶂其色純黒壁立鑱削如砥¶
　轉至二曲有玉女峯如美姝麗人之態稍低則粧鏡¶
　臺仙冠石以次並峙若為玉女曉粧而有事者其側¶
<pb:KR3k0050_WYG_066-48a>¶
　峯巒森秀中峯尤峻而聳者為三峯石後名昇仙峯¶
　者張真君之飛昇處也試劍石則控鶴仙人劍成而¶
　試之石分為二故以試劍名也下有小九曲遊舟可¶
　入尤為竒絶仙船岩即小藏岩之峭壁間忽開一穴¶
　小船駕于懸崖横木之上所謂絶壑駕船亦三曲之¶
　仙蹤仙學堂則石壁環繞中有石屋几案具存葢仙¶
　家翰墨之舘又名曰翰墨岩其他曰水樂曰車錢肝¶
　聨肺腑不可勝數曰仙機者于峭壁上谺開一洞木¶
<pb:KR3k0050_WYG_066-48b>¶
　板横亘如機杼狀也又最勝者則大藏岩峻抜壁立¶
　下際深淵上接星斗人跡所不到猿猱所不能升乃¶
　有楛槎于石鏬間以度舟船棺柩之屬外列陶器至¶
　今不朽或以羣仙各逞技巧理或有之金雞洞在四¶
　曲稍斜朱晦庵所謂金雞呌罷無人識月滿空山水¶
　滿潭者此也晦庵精舍後有大隠屏背倚大王峯懸¶
　崖瀑布俯瞰清溪碧流萬頃又其最也且水之東流¶
　凡九曲而五曲為最深葢山之自北而南者至此而¶
<pb:KR3k0050_WYG_066-49a>¶
　盡傳有蛟龍居之予在舟中仰視峭壁兼之水勢滉¶
　瀁令人心悸目眩葢以南之天柱獨聳金石為一峯¶
　抜地千尺玉光燦然與水相映下有更衣石平正如¶
　几可以佇足昔魏王於此更衣以登天柱者道人謂¶
　天遊一峯獨號多景高深𤣥奥羣峯之鼻祖也其勝¶
　出一線天之右可忽畧乎于是仍從一二曲經龍門¶
　灣數折而逹於六曲舍舟遊仙掌峯入兩崖挿天中¶
　門龍湫一道恍疑銀河落自九天天遊一庵隠隠瀑¶
<pb:KR3k0050_WYG_066-49b>¶
　布林薄間捫蘿拾級數經鳥道始得上達磨崖絶壁¶
　多前人題識躡其巔前有萬峯亭亭後精廬數間道¶
　人脩煉其中復循故道倚棹溪頭将窮七八九曲之¶
　勝而烟雲布空復作雨狀乃止¶
　　　大王峯¶
　夏五月汪東麓張東沙江午坡三公送予至武夷午¶
　坡曰大王峯有張仙巖案志漢人張垓得辟榖之術¶
　於此仙去遺蜕儼存盍徃觀之東麓東沙皆欣然道¶
<pb:KR3k0050_WYG_066-50a>¶
　士曰捫天之難非雲梯不可升也乃命縛梯再宿而¶
　成東麓東沙與予先至仰見縋梯百丈二公色阻曰¶
　誠捫天之難似此豈可升乎乃命𨽻卒便捷者二人¶
　先躡至梯之四一遽下神色無主語不出口乃促孫¶
　都司升孫畏縮色變予曰𨽻卒不知以心為主耳手¶
　有攀足有縁安得有失乎予遂躡梯而升梯盡見岩¶
　阿中仙蜕儼然相去五步之内厓欹若不容著足凝¶
　視有頃即飛步而至並其蜕而坐頃之午坡亦至梯¶
<pb:KR3k0050_WYG_066-50b>¶
　盡處問予曰此欹厓何由得度耶予曰不知其然也¶
　午坡悟亦飛步而至相與拜張仙像像兩手據髀卷¶
　其一足如真武坐首畧右顧非土非肉非漆癯然有¶
　威予聞得道之士真氣不㪚蜕殻之時觔骸自固雖¶
　厯千百禩與初逝不殊豈其然乎頃之山下雷雨大¶
　作下視兩脚甚長岩前不見雨絲乃知身出雲上環¶
　望八閩諸山不啻培塿¶
　　　接笋峯¶
<pb:KR3k0050_WYG_066-51a>¶
　嘗兩遊武夷時以簿書羈絆不及信宿而返雖知接¶
　笋之勝未嘗一登覽焉葢是峯在五曲之粤其峯由¶
　下而上凡十三碪始逹于頂碪為一層自開闢以来¶
　未有能升而至之者四十年前有江西貴溪人汪姓¶
　號癡頤自幼不娶棄家徧遊名山相度峯頂人跡不¶
　到可以修真煉形且曰此吾歸根復命之所也乃層¶
　置一梯毎梯之高計十丈有餘于石坎處鑿二孔置¶
　梯尤慮動揺又于石旁兩腋鑿孔用鐵錬以纒束之¶
<pb:KR3k0050_WYG_066-51b>¶
　使固且碪皆盤旋曲折非可一躡而直上者至轉折¶
　空處不可措足亦以鐵鎻聨屬於左右站而漸升将¶
　至頂泉水横流苦於路滑乃鑿石如龜背形以分水¶
　勢于路之上又砌石級之短者三方至絶頂頂有石¶
　臺如砥約二三畆二道人結小茅庵以居之¶
　　　天遊峯¶
　秋買舟抵山下訪幔亭探虹橋徘徊冲祐觀中乃偕¶
　牧叟往沿九曲入至玉女蹊麓曶見㫁崖懸壑千尺¶
<pb:KR3k0050_WYG_066-52a>¶
　天光白雲在水四壁闐然石激凌寒邈與人寓隔稍¶
　前取道金雞洞遥睇天遊直在雲巔莫可躡㣲旁向¶
　洞竅中曶青紅色色有光余訝之牧叟曰此仙蜕也¶
　鼓柁向臥龍潭遂登陸覽石上鑱刻路巇仄不能步¶
　延久始獲至晦庵祠展謁坐寒寥仁智堂尋蹠隠屏¶
　髙處側望迴溪懸嶂層岫聨嵐旋抱而書院屹其間¶
　又西行路稍下至伏羲洞洞黮不可入余染石書牧¶
　叟曰子亦好竒甚也此洞數十年無人到矣予乃沿¶
<pb:KR3k0050_WYG_066-52b>¶
　洞旁出路益巇窄莫能步迺闖笋岩隨樵者魚貫石¶
　上欹滑余困極牧叟直驅之俄側立天游峯半頂松¶
　蘿間稍久循石棧東下倐一道中開而崖壁嵭嵣峻¶
　削松篁夾路水&KR2699;&KR2699;鳴且流水石蛙數種眺立尋至¶
　天游庵萬峯亭中與牧叟斂襟坐神耗倦甚頃稍舒¶
　迺起西覯則又見羣峯衒竒鬻采於前千態萬狀而¶
　九曲溪瀾則灣環足下庵側仙掌峯一覽臺夾天游¶
　西腋而峙雨雪瀑從腋中直㵼下天游峯中巋矗不¶
<pb:KR3k0050_WYG_066-53a>¶
　動余瞪眎久之撫然曰此滄海金鰲何年移置到此¶
　前有小石臺可俯瞰稍前面隠屏岩罅間又有小徑¶
　直層上石齒齒斧鑿痕宛在牧叟謂此昔人傳避秦¶
　處稍頃牧叟又導余摩鰲背西摺不數仞越石泓闚¶
　一覽堂遥挂絶壑仰睎之見橋樹霜銀鐵幹骨立臨¶
　危巔不省為何代物徐還至庵中月在松間矣余乃¶
　展胡牀小憇俄又聞鸞鶴聲自山右石壁上隠隠起¶
　旋弄穹中余駭之訊旁有道者曰此李仙鐵笛聲也¶
<pb:KR3k0050_WYG_066-53b>¶
　九曲間岩西去數丈許舊有鐵笛亭¶
　　　水簾洞¶
　安成東郭鄒師同劉獅泉諸子自懐天真至自武夷¶
　次天游有詩懐余又折簡約郡公吾南獅泉偕㑹洎¶
　余至郭翁自天逰逰衍已出憇冲祐宫矣次晨與諸¶
　子相傍徨九曲溪上又次晨同遊水簾水簾在武夷¶
　西迺沿武夷逆溪而上數十折始達其麓過小石澗¶
　入自水簾山口迤邐與石&KR0008;&KR0008;上下兩厓間跼促不¶
<pb:KR3k0050_WYG_066-54a>¶
　可步有石板嶂百餘仞側立天畔余措屨其下則見¶
　天光隠隠一線頃又西折循石棧石級而上㫚岩嵐¶
　斗裂旋如兩墻堵然余乃㨇挲青松頂東望遥睇岩¶
　外隔雲烟火數家恍然若武陵桃源咫尺至則見郭¶
　翁與獅泉吾南諸子談欵久之迤夢臺過飲唐曜洞¶
　天泉光野色環列百億狀曶凛如化國神皋自夢中¶
　而下坐久仰睎俯眺不能悉但見懸崖萬仞瀑水自¶
　天飛墮日光倒射錯閃如㪚珠然簾掲于前旁有題¶
<pb:KR3k0050_WYG_066-54b>¶
　曰龍湫飛来處岩背霧濛濛然起飛流噴沫數十里¶
　朝昏莫辨余且駭且盼郭公顧問予曰有本者如是¶
　人之學也亦然¶
　¶
　¶
　¶
　¶
　圖書編卷六十六¶
