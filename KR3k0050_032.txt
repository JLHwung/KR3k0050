# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.354362
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷三十二
<pb:KR3k0050_WYG_032-1a>¶
欽定四庫全書¶
　圖書編卷三十二¶
　　　　　　　　　　　　　明　章潢　撰¶
　　周職方春秋列國圖總敘¶
　禹貢九州想從古有圖籍可考三代封建未之改也¶
　觀周禮職方所掌幽冀分屬而梁之名已不見于九州¶
　矣然列國都邑大勢如故及平王以後諸侯率以兵¶
　力爭雄區宇分裂非復先王之舊也故蘇子瞻畫為¶
<pb:KR3k0050_WYG_032-1b>¶
　春秋列國指掌圖以便觀覽凡古今圖國邑沿革異¶
　同皆可按圖以覈其詳焉嗟夫凡今之人誰不罪秦¶
　之廢封建為郡縣也抑孰知唐虞萬國至周王代商¶
　止存千八百國耳春秋魯衛齊晉小大不侔其所存¶
　者不過數十匪特簒弑之禍靡國不然而强弱吞噬¶
　亦無虚日秦雖始欲復封建萬國勢不能已雖然今¶
　昔之時勢雖殊而疆土則萬古不易欲求先王區畫¶
　舊制盍于周禮職方春秋列國圖而考其變革之自云¶
<pb:KR3k0050_WYG_032-2a>¶
¶
<pb:KR3k0050_WYG_032-3a>¶
　(周職方氏九州山/澤川浸利民畜穀)九州分立與虞書禹貢異者葢禹¶
　至于治水幽并營皆北方廣漠之地罹水患少故幽¶
　并統于冀營統于青而止九州舜時四夷來王封域¶
　極廣肇十有二州後有作者不可及矣周時大約與¶
　漢同但淮與大野在禹貢徐州之川澤而職方青州¶
　之川淮泗兖州之澤大野是以徐而入青兖矣華陽¶
　璆鐵砮磬在禹貢為梁州之山與貢也而職方豫州¶
　之山華雍州之利玉石是以梁而入雍豫矣此為不¶
<pb:KR3k0050_WYG_032-3b>¶
　同耳然無徐州者葢洪水之害淮河為大禹于其下¶
　流施功為多故建徐州周時碣石淪于海正東之地¶
　不及于虞故有青兖則雖革徐州而東方為無空者¶
　無梁州則西方輿地似于缺然何也夫天地之化開¶
　之有漸始西北而次東北次東南次正南故上古聖¶
　人皆出于北方周家世居西土文王之化延及江漢¶
　正荆州之地武王伐紂而庸蜀羌髳景從是乃梁州¶
　以及徼外之地然其中未歸化者則甚衆故周以其¶
<pb:KR3k0050_WYG_032-4a>¶
　施貢所及者則分屬于荆雍豫而其不及以政者亦¶
　不入于職方也方今財賦文獻多出南方雖閩越南¶
　粤自古所謂荒服者今悉與中土無異但西南地俱¶
　為來王之國而時有背叛者宜周公于此不置属也¶
　夫聖人之教不先天以開人不棄天以從人西南之¶
　域開之有時是故不能强之以俟後聖也乃若北方¶
　醫無閭冀州河套内等地正職方氏所謂榖宜三種¶
　畜宜四擾而在九服之内其外則為九貊六狄亦皆¶
<pb:KR3k0050_WYG_032-4b>¶
　内屬而周知其民物之數者自周徳衰而為他人所¶
　竊據秦人不知守在四夷之道為長城以限之遂使¶
　肥美之地與兖豫等者悉淪没沙漠不毛之域矣自¶
　漢以來欲為控禦之䇿者已視為大事而不思生聚¶
　教訓以經畧吾之九服者乃分内事是不免于棄天¶
　也¶
　　周九州與禹貢異¶
　丘氏曰冀兖青徐揚荆豫梁雍此禹貢九州也冀豫¶
<pb:KR3k0050_WYG_032-5a>¶
　雍幽營揚兖徐荆此爾雅九州也揚荆豫青兖雍冀¶
　幽并此職方九州也舜肇十有二州分冀為幽并青¶
　為營夏復為九州周九州與禹貢不同者周都雍王¶
　畿不可不廣梁多險阻故合雍梁為一時碣石淪于¶
　海徐地狹故青兼之堯舜都冀壤最闊今京師山西¶
　外所包者廣故此分幽并¶
　¶
　¶
<pb:KR3k0050_WYG_032-5b>¶
　¶
　¶
　¶
　¶
　¶
　¶
　¶
　春秋列國圖¶
<pb:KR3k0050_WYG_032-6a>¶
¶
<pb:KR3k0050_WYG_032-7a>¶
　傳稱武王克商光有天下兄弟之國者十有五人姬¶
　姓之國者四十人爵五品而土三等公侯百里伯七¶
　十里子男五十里不滿為附庸葢千八百國周室既¶
　衰轉相吞滅數百年間列國耗盡春秋之世見於經¶
　傳總一百二十四國(魯晉楚齊秦吳越宋衛鄭陳蔡/諸曹許莒杞滕薛小邾息隨虞)¶
　(北燕紀巴鄧郕徐鄫芮胡南燕州梁荀賈凡蔡宿鄅/原䕫舒鳩滑郯黄羅邢魏霍郜鄋蒲向偪陽韓舒庸)¶
　(焦陽夷申密耿麋邾弦頓沈榖譚舒䢵白狄賴肥鼓/戎蠻唐潞江鄖權道桓貳軫絞蓼六遂崇戴冀温厲)¶
　(項英氏介巢盧根牟無終牟姒蓐房狄鮮虞/陸渾桐郡於餘丘須勾顓臾任葛蕭鄟極鄣)至其他¶
<pb:KR3k0050_WYG_032-7b>¶
　蠻夷戎狄不在其間若夫二百四十二年之中朝㑹¶
　盟聘圍伐滅入孔子筆之於經丘明公榖發明於𫝊¶
　至今猶想見其處今掇取其尤著者附次於斯(舊圖/引晉)¶
　(地理志云見于經𫝊者百七十國以夏商時諸侯斟/尋過戈豕韋之類並列其間葢前史誤今以左𫝊書)¶
　(春秋纂例參定之春/秋列國合皇明輿圖)齊桓服楚結江黄晉文摧楚服¶
　曹衛皆按地以握其背也虞失下陽國遂滅鄭失虎¶
　牢民告病皆開門以延夫冦也是故審要害據形勝¶
　自可制人而不制于人國無憂矣槩而論之地理疆¶
<pb:KR3k0050_WYG_032-8a>¶
　域其可以弗究乎欲究地理無出東坡指掌一圖即¶
　披閲間不惟知春秋諸侯所屬之國道里逺近即皇¶
　明一統輿圖亦得以詳其自矣山東即春秋之齊魯¶
　也浙江即春秋之吳越也福建即春秋之閩越也山¶
　西即春秋之五臺忻代也陜西即春秋之秦也四川¶
　即春秋之蜀也廣西即春秋之思柳也湖廣即春秋¶
　之楚也江西即春秋之西康以上也河南即春秋之許¶
　鄭也廣東即春秋之南粤也知各省之所自則知春¶
<pb:KR3k0050_WYG_032-8b>¶
　秋五霸十二公經歴處矣然五霸之所禦者即今之¶
　九邊而九邊又可以弗究乎嘗聞之冀州即燕京左¶
　輔也宣府即大寧凉亭間而葛峪柴溝皆其路也大¶
　同即古雲中偏頭寧武鴈門三闗附焉所謂娘娘灘¶
　羊圈皆其地也榆林即舊治綏徳而棄米脂魚河皆¶
　其地寧夏即朔方賀蘭山花馬池花兒岔皆其要也¶
　甘肅即漢之河西紅城子莊浪鎮皆其要也固原即¶
　開城與寧夏為唇齒花馬池邊人謂之大門吾以是¶
<pb:KR3k0050_WYG_032-9a>¶
　益知九邊要害譬大家門户利在闗防設使大門不¶
　嚴而守儀門角門不固而守房門可使暴客不入吾¶
　院宇及吾房舍乎今宣府大同國朝大門也遼東延夏¶
　甘凉角門也山海居庸紫荆鴈門之類儀門也緩大¶
　門而急儀門不可以言計無故而退守不可以言武¶
　縱大門失守獨責儀門不可以言法深謀逺慮者可¶
　不加之意哉觀春秋伐山戎敗長狄入州來㑹潢池¶
　而治亂存亡之機兆矣齊魯秦晉之封危矣哉¶
<pb:KR3k0050_WYG_032-10a>¶
¶
<pb:KR3k0050_WYG_032-11a>¶
　　歴代州郡沿革考¶
　秦罷侯置守分天下為四十郡　内史(雍州/之域)北地(雍/州)¶
　(之/域)隴西(雍州/之域)上郡(雍州/之域)九原(雍州/之域)三川(荆河/之域)碭郡(豫/州)¶
　(之/域)潁川(豫州/之域)南陽(豫州/之域)邯鄲(冀州/之域)上谷(冀州/之域)鉅鹿(冀/州)¶
　(之/域)漁陽(冀州/之域)右北平(冀州/之域)遼東(青州/之域)河東(冀州/之域)上黨¶
　(冀州/之域)太原(冀州/之域)代郡(冀州/之域)鴈門(冀州/之域)雲中(冀州/之域)東郡¶
　(兖州/之域)齊郡(兖州/之域)薛郡(兖州/之域)琅琊(青州/之域)泗水(徐州/之域)漢中¶
　(梁州/之域)巴郡(梁州/之域)蜀郡(梁州/之域)㑹稽(揚州/之域)閩中(揚州/之域)南郡(荆/州)¶
<pb:KR3k0050_WYG_032-11b>¶
　(之/域)長沙(荆州/之域)黔中(荆州/之域)南海(南越/之域)桂林(南越/之域)象郡(南/越)¶
　(之/域)其地西臨洮北沙漠東縈南帶皆臨大海¶
　漢開越攘邊土宇彌廣分為十三州部刺史𨽻治河¶
　南(今河/南府)豫治譙(鄴/縣)兖治昌邑(魯/郡)徐治郯(下邳/縣)青治臨¶
　淄(北海/郡)涼治隴(天水/郡)并治晉陽(大/原)冀治鄗(趙/郡)幽治薊¶
　(范/陽)揚治歴陽(今/縣)益治雒(永/昌)荆治夀春(武陵/縣)交治廣信¶
　(蒼/梧)其地東樂浪郡西燉煌郡南日南郡北鴈門郡西南¶
　永昌郡¶
<pb:KR3k0050_WYG_032-12a>¶
　晉初分為十九州部置司州治洛陽兖治廩丘(雷澤/縣)¶
　豫治項(項/城)冀治房子(趙/郡)并治晉陽青治臨淄徐治彭¶
　城荆初襄陽後江陵揚治夀春春後建業凉治武威¶
　分三輔為雍治京兆分隴山之西為秦治上邽益治¶
　成都分巴漢為梁治南鄭(漢/中)分雲南為寧治雲南幽¶
　治涿分遼東為平治昌黎(安東/府)交治龍編(安/南)分合浦¶
　之北為廣治番禺¶
　唐貞觀分為十道開元分為十五道置採訪使以檢¶
<pb:KR3k0050_WYG_032-12b>¶
　察非法京畿(治西/京城)都畿(治東/都)闗内(多以京/官遙領)河南(治陳/留郡)¶
　河東(治河/東郡)河北(治魏/郡)隴右(治西/平郡)山南東(治襄/陽郡)山西南¶
　(治漢/中郡)劍南(治蜀/郡)淮南(治廣/陵郡)江南東(治吳/郡)江南西(治豫/章郡)¶
　黔中(治黔/中郡)嶺南(治南/海郡)其地東至安東都䕶府西至安¶
　西都䕶府南至日南郡北至單于都䕶府南北如前¶
　漢東不及西過之宋分天下為二十四路東京(開/封)西¶
　京(洛/陽)南京(應/天)北京(大/名)浙江路(臨/安)浙東路(紹/興)福建路(福/州)¶
　江南東路(建/康)江南西路(隆/興)淮南東路(易/州)淮南西路(廬/州)¶
<pb:KR3k0050_WYG_032-13a>¶
　湖南路(湘/潭)湖北路(江/陵)成都府路(四/川)利州路(漢/中)梓州路¶
　(潼/川)䕫州路(寧江/軍)廣南東路(廣/州)廣南西路(靜/江)京西南路¶
　(襄/陽)京西北路(穎/昌)京東東路(青/州)京東西路(兖/州)秦鳳路(鳳/翔)¶
　永興軍路(陜/西)河北東路(澶/州)河北西路(真/定)河東路(太/原)如¶
　唐之河東河北隴右則多為遼夏據疆土視漢唐則¶
　大促矣¶
　按自秦漢以來州郡建置遷徙弗常疆土分裂廣狹¶
　靡定時勢然也欲稽古証今使于載籍一無所據則¶
<pb:KR3k0050_WYG_032-13b>¶
　制以時異地以名淆悉混焉罔辨矧其間人物風土¶
　及一切沿革于何而徵之哉爰採各代州郡大畧以¶
　備尚論之考證云¶
　　冀州沿革¶
　冀州其在天上昴畢則趙之分野尾箕則燕之分野¶
　兼得秦魏衛之交秦平天下置郡則為鉅鹿邯鄲上¶
　谷漁陽右北平遼西河東上黨太原代郡鴈門雲中¶
　及三川郡之北境漢武置十二州此為冀州幽州并¶
<pb:KR3k0050_WYG_032-14a>¶
　州後漢並因前代為冀州幽州并州魏並因之晉置¶
　冀州幽州并州惠帝之後其地淪没於劉元海石勒¶
　慕容雋又為符堅所陷堅敗慕容垂據之後屬後魏自¶
　此分割不可詳焉唐分置十五部此為河北道河東¶
　道兼分入都畿闗内道唐末營平二州陷于契丹梁¶
　初劉仁恭父子據幽燕繼而為晉王所滅晉滅梁稱¶
　唐唐末石敬塘叛以幽涿薊檀順瀛莫蔚朔雲應新¶
　媯儒武寰十六州賂契丹資其兵伐唐為晉晉亡漢¶
<pb:KR3k0050_WYG_032-14b>¶
　繼之漢亡周劉旻據河東周世宗伐契丹取瀛莫二¶
　州周亡宋受命太宗以太平興國四年平劉繼元盡¶
　得河東之地宋承唐制冀州之境為河北河東兩路¶
　其後又分河北為東西二路宣和間遣使約女真夾¶
　攻遼取石晉所没之地十六州遼既亡金人止以薊¶
　景檀順涿易六州二十四縣來歸遼將張㲄又以平¶
　州來降繼復為金所取靖康後冀地盡沒于金¶
　　揚州沿革¶
<pb:KR3k0050_WYG_032-15a>¶
　在於天官斗則吳之分野兼得楚及南越之交亦古¶
　流服之國春秋時屬吳越二國越滅吳盡并其地戰¶
　國時屬楚秦并天下置郡此為九江鄣㑹稽閩中南¶
　海郡之東境漢改九江曰淮南國及封皇子長為淮¶
　南王封劉濞為吳王二國盡得揚州之地武帝置十¶
　三州此為揚州後漢因之三國時淮南屬魏而江南¶
　屬吳也魏晉亦置揚州元帝渡江揚州遂為王畿領¶
　江東浙江地宋孝武分浙東為東揚州後罷揚州以¶
<pb:KR3k0050_WYG_032-15b>¶
　其地為王畿而東揚州直云揚州尋復舊又分置南¶
　兖州南徐州南荆河州江州齊並因前代唯徙置豫¶
　州北兖州北徐州梁陳分裂不可詳焉唐分置十五¶
　部此為淮南道江南道江南西道五代淮南江東北¶
　為南唐兩浙為吳越閩為王氏其後南取閩至宋開¶
　寶八年取南唐太平興國三年吳越納土始盡有揚¶
　州之地為淮南東西路浙東西路江東西路福建路¶
　　兖州沿革¶
<pb:KR3k0050_WYG_032-16a>¶
　其在天文營室東壁則衛之分野兼得魏宋齊趙之¶
　交秦平天下置郡此為東郡碭郡之東北境齊郡之¶
　北境鉅鹿上谷二郡之東境漢武置十三州此為兖¶
　州後漢並因前代魏晉亦置兖州永嘉之後陷于石¶
　勒宋武平河南又得其地置兖州宋末其地入魏自¶
　後分割不可詳焉唐分置十五部此為河南道梁時¶
　滄徳二州為唐所有末年貝博二州為唐所取唐滅¶
　梁傳晉漢周皆有其地宋以魏博貝滄徳棣為河北¶
<pb:KR3k0050_WYG_032-16b>¶
　東路濮鄆濟為京東西路滑為京西北路靖康後沒¶
　于金¶
　　青州沿革¶
　在天官則虚危齊之分野秦平天下置郡此為齊郡¶
　琅琊之東境遼東秦亂項羽宰割天下以其地為國¶
　曰膠東齊濟北漢武置十三州此亦為青州後漢因¶
　之魏晉亦因之晉又置平州懐帝末沒於石勒慕容¶
　皝及慕容恪滅冉閔尅青州至苻氏平燕復有其地¶
<pb:KR3k0050_WYG_032-17a>¶
　及苻氏敗後刺史苻朗以州降晉晉以為幽州安帝¶
　時平州又陷于慕容垂其青州又為慕容徳所據復¶
　改為青州後為劉裕所尅復置青州平州自慕容垂¶
　後又沒于馮䟦旋為後魏所有其青州宋分為青冀¶
　二州後入後魏其後分析不可具舉唐分置十五部¶
　此為河南道河北道安東府宋為東京路建炎後没¶
　於金¶
　　徐州沿革¶
<pb:KR3k0050_WYG_032-17b>¶
　在天文奎婁則魯之分野兼得宋齊吳之交秦平天¶
　下置郡此為泗水琅琊之西境薛郡漢又加置東海¶
　郡漢武帝置十三州還以其地為徐州後漢並因之¶
　前代魏晉亦因之曰徐州自元帝渡江徐州所得唯¶
　半而已宋初因之明帝初地入于後魏其後不可詳¶
　焉唐分置十三部此為河南道唐末海泗二州為楊¶
　行密所據其後為南周世宗伐南唐取二州宋分為¶
　京東路京西路淮東道建炎後沒於金惟海泗二州¶
<pb:KR3k0050_WYG_032-18a>¶
　屢失紹興議卒割以遺金¶
　　豫州沿革¶
　在天官柳七星張則周之分野房心則宋之分野觜¶
　觹參則魏之分野角亢氐則韓之分野兼得秦楚之¶
　交秦平天下置郡為三川碭潁川南陽郡之東境北¶
　境南郡之北境漢武置十三州此為豫州後漢為司¶
　𨽻豫州魏亦同晉分置司州及豫州永嘉之亂豫州¶
　沒于劉石苻姚宋初有其南境置豫州後魏以後分¶
<pb:KR3k0050_WYG_032-18b>¶
　裂不詳焉唐分置十五部此為都畿河南道兼分入¶
　山南東道及河東道五代並都于汴宋因之其豫州¶
　之境俱為京師輔郡置京東路京西路南渡後俱沒¶
　于金惟得京師之襄陽均隨棗陽光化而已¶
　　雍州沿革¶
　在天文東井輿鬼則秦之分野兼得趙魏之交始皇¶
　置四十郡此為内史上郡北地九原隴西及雲中之¶
　西南境其餘郡縣自漢後歴代開置其伊吾以西並¶
<pb:KR3k0050_WYG_032-19a>¶
　雍州之封域外諸裔地也秦滅項籍分秦地為三國¶
　曰雍塞翟謂之三秦漢武帝置十三州以其地西偏¶
　為凉州葢以地處西方常寒凉也又置司𨽻領三輔¶
　後漢時司𨽻三輔立如前代魏分河西為凉州分隴¶
　右為秦州三輔仍舊屬司𨽻晉置雍州凉州秦州愍¶
　帝之後劉聰石勒苻堅姚萇相繼據之及姚泓為宋¶
　武帝所滅後屬赫連勃勃其州縣之名不可得而紀¶
　也後魏以其地置北秦雍南秦三州頗得古雍州之¶
<pb:KR3k0050_WYG_032-19b>¶
　地迨西魏以後及于周氏分裂置制其名甚多不可¶
　悉數隋氏置司𨽻刺史分部巡察而不詳所統唐分¶
　置十部此為京畿闗内道隴右道天寶盜起而河西¶
　隴右不守陷於吐蕃至太中咸通始復隴右宋為陜¶
　西路及河東路内夏銀綏宥靜靈鹽諸郡為西夏所¶
　據甘凉𤓰沙肅西伊安西北庭亦沒於西夏及諸蕃¶
　慶厯初分陜西縁邊為秦鳳涇源環慶鄜延四路熙¶
　寧間又以熙河洮岷州通逺軍為一路各置帥五年¶
<pb:KR3k0050_WYG_032-20a>¶
　又以五路三十四州軍分為兩路永興軍等路秦鳳¶
　等路紹興初置川陜等路宣撫處置使富平之敗陜¶
　西五路俱陷于金吳玠胡世將等力戰守鳳翔之和¶
　尚原九年和議成歸我陜西地十年背盟復入再取¶
　陜西僅餘階成岷鳳泗州以屬四州之利州路云¶
　　荆州沿革¶
　在天文翼軫則楚之分野兼得韓秦之交秦平天下置郡¶
　此為南郡黔中長沙南陽之東郡漢武置十三州此為荆州¶
<pb:KR3k0050_WYG_032-20b>¶
　其五溪中地歸漢以後歴代開拓後漢因之漢末曹公赤壁¶
　敗後遂與吳蜀三分其地及劉備沒後所分之地悉復屬吳¶
　而荆州南北雙立晉置荆州宋分置荆州司州郢州湘州雍¶
　州齊並因之州境之内含帶蠻蜑土地遼落稱為殷曠江左¶
　大鎮莫過荆揚故謂荆州為陜西也其後割裂不可詳也唐¶
　分置十五部此為山南東道江南西道黔中道兼分入淮南¶
　道及嶺南道宋乾徳元年平荆湖三年平蜀始盡得古荆州¶
　之地後為荆湖北路荆湖南路及䕫路之施黔思播等州云¶
<pb:KR3k0050_WYG_032-21a>¶
　　梁州沿革¶
　在天文兼參之宿亦秦之分野又得楚之交秦平天¶
　下置郡為漢中巴蜀隴西郡之南境内史之南境其¶
　餘土境自漢以後歴代開拓氐𦍑戎夷之地漢武帝¶
　置十三州益州領郡八益之為言隘也言其地隘險¶
　亦曰壤壤益大王莽末公孫述據有其地後漢建武¶
　中平之置益州至獻帝末劉備復據其地魏末平之¶
　遂分置梁益二州晉初因之後又分益州南境置寧¶
<pb:KR3k0050_WYG_032-21b>¶
　州惠帝以後李特據之至穆帝時平之其後沒於苻¶
　堅後又復其地安帝時譙縦據之後又收復宋梁益¶
　寧三州並因前代更置秦州齊及梁初多因之後魏¶
　得漢中亦曰梁州西魏亦因之復入於梁梁滅再復¶
　其地自是以後所置州郡割裂無恒不可詳記唐分¶
　置十五郡此為山南西道山南東道劍南道兼分入¶
　京畿隴右道及黔中道唐末蜀地為王建所據後唐¶
　滅王氏而取其地孟知祥復據之至宋乾徳三年平¶
<pb:KR3k0050_WYG_032-22a>¶
　孟蜀始盡得梁州之地分為益州利州梓州䕫州四¶
　路云¶
　　南越沿革¶
　在天文牽牛婺女則越之分野兼得楚之交秦始皇¶
　畧定楊越謫戍五方南守五嶺後遣任囂攻取陸梁¶
　之地遂平南越置郡此為南海桂林象置南海尉以¶
　典之所謂東南一尉者也秦末趙佗遂王其地漢因¶
　封之佗後數代其相吕嘉反叛武帝使伏波將軍路¶
<pb:KR3k0050_WYG_032-22b>¶
　博徳討平之元封初又遣軍自合浦徐聞入南海至¶
　大州方千里畧得之後兼置交趾刺史其餘土宇自¶
　漢以後歴代開拓後漢建武中交趾女子徵側妹徵¶
　貳反於是九真日南合浦蠻俚皆應之自立為交趾¶
　帝使馬援平定交部始調立城郭置井邑至獻帝乃¶
　立為交州其邊州詔使持節給皷吹以重威鎮加九¶
　錫六佾之舞漢末其地並屬吳仍分為廣州後屬以¶
　建寧大守遙領交州晉平蜀亦然及平吳仍舊是交¶
<pb:KR3k0050_WYG_032-23a>¶
　廣二州宋分為廣州交州越州齊並因之梁陳以來¶
　廢置混雜不能悉舉唐分十五部此為嶺南道五代¶
　時為劉氏所據宋乾徳四年平南漢始盡得嶺南之¶
　地分為廣南東路西路¶
　　統論九州之田¶
　今天下之田稱衍者莫如吳越閩蜀其一畆所出視¶
　他州輒數倍彼閩蜀吳越者古揚州梁州之地也按¶
　禹貢揚州之田第九梁州之田第七是二州之田在¶
<pb:KR3k0050_WYG_032-23b>¶
　九州之中等最為下而今以沃衍稱者何哉吳越閩¶
　蜀地狹人衆培養灌溉之功至也夫以第七第九之¶
　田培養灌溉之功至猶能倍他州之所出又况其上¶
　之數等乎以此言之今天下之田地力未盡者亦多矣¶
　　九州之産¶
　揚州其利金錫竹箭荆州其利丹銀齒革豫州其利¶
　林漆絲枲青兖州其利蒲魚雍州其利玉石幽州其¶
　利魚鹽冀州其利松栢并州其利布帛以禹貢揚州¶
<pb:KR3k0050_WYG_032-24a>¶
　惟金三品瑶琨篠簜則金錫竹箭固揚州所産也荆¶
　州厥貢羽毛齒革惟金三品與夫砥礪砮丹則丹銀¶
　齒革固荆州所産也然則餘州皆以其地所産之多¶
　少者而言之也¶
<pb:KR3k0050_WYG_032-25a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_032-25b>¶
　　總論九州田賦¶
　九州之内有田重而賦輕如青州田上下賦中上徐¶
　州田上中賦中中梁州田下上賦下中雍州田上上¶
　賦中下或田輕而賦重如冀州田中中賦上上是也¶
　或田賦等如兖州田中下賦下下是也以州之兵賦¶
　考之民之能出兵馬以供上之征伐者以其力之有¶
　餘而已民力厚薄由乎田之肥痩自古當然而禹貢¶
　所出之賦乃爾輕重不同何哉冀州土厚水深號為¶
<pb:KR3k0050_WYG_032-26a>¶
　沃野豫州天地之中商賈所集揚州東方之都㑹荆¶
　州南夏之名區故冀豫為羅綺之鄉荆揚為魚鹽之¶
　海他物所出利倍於田所以田輕而賦重也青徐海¶
　上僻陋之邦土狹民瘠雍梁西鄙控扼之國地險患¶
　多田土之外雜出不厚此所以田重而賦輕也至於¶
　兖州無雍梁之邊患無青徐之鄙陋又無荆揚之魚¶
　鹽又無冀豫之羅綺居天下有無之中此所以田賦¶
　等也¶
<pb:KR3k0050_WYG_032-26b>¶
　　九州水土田里總數¶
　帝王世紀曰禹平水土九州之地凡二千四百三十¶
　萬八千二十四頃定墾者九百二十萬八千二十四¶
　頃不墾者千五百萬二千頃民口千三百三十三萬¶
　三千九百二十三人至於塗山之㑹諸侯承唐虞之¶
　盛執玉帛者亦有萬國是以山海經稱禹使大章步¶
　自東極至于西垂二億三萬三千五百里七十五步¶
　又使竪亥步南極北盡於北垂二億三萬三千五百¶
<pb:KR3k0050_WYG_032-27a>¶
　里七十五步四海之内則東西二萬八千里南北二萬¶
　六千里出水者八千里受水者八千里名山五千二¶
　百五十徑六萬四千五十六里出銅之山四百六十¶
　七出鐵之山三千六百凡以供財用儉則餘奢則不¶
　足以男女耕織不奪其時故公家有三十年之積私¶
　家有九年之儲¶
　　歴代郡縣沿革論¶
　昔堯遭洪水疇土居民始别九州舜肇州十有二説¶
<pb:KR3k0050_WYG_032-27b>¶
　者八家為鄰三鄰為朋三朋為里五里為邑十邑為¶
　都十都為師州十有二師焉葢州凡四十三萬二千¶
　家或曰二百一十國以為州與周禮所謂五黨為州¶
　州二千五百家者不同葢唐虞所謂州畫土以命¶
　牧伯也周禮所謂州限民以施教法也周制天子方¶
　千里分為百縣縣有四郡凡縣百里郡二十五里故¶
　左氏𫝊曰上大夫受縣下大夫受郡較諸周禮所謂¶
　四甸為縣五鄙為縣者又不同按大司徒經土地而¶
<pb:KR3k0050_WYG_032-28a>¶
　井牧其田野自方里而井積至四甸則方二千里遂¶
　人掌邦之野以土地之圖經田野造縣鄙形體之法¶
　自五家為鄰積至五鄙則二千五百家葢周制所謂¶
　縣因地設官也周禮所謂縣因田授民也楚子嘗縣¶
　陳矣以國為縣其大可知也孔孟所稱葉公費惠公¶
　之屬特一縣尹耳下王一等至僣稱公則其大又可¶
　知也秦兼天下初置三十六郡以監縣於是郡始大¶
　而縣反小漢復十二州孝武皇帝南平百越北却匈¶
<pb:KR3k0050_WYG_032-28b>¶
　奴置交趾朔方獨不稱州明帝王不相沿襲葢或以¶
　羈縻視之不可知云交趾統七郡治蒼梧廣信孝獻¶
　皇帝建安二年南陽張津為刺史交趾太守士爕表¶
　言伏見十二州皆稱曰州而交獨為交趾刺史何天¶
　恩不平乎葢普天之下可謂十二州者獨不可為十¶
　三州乎詔報聴許拜津為交趾牧加以九錫彤弓彤¶
　矢使持節并七郡皆給鼓吹禮樂征伐威震南夏與¶
　中州方伯齊同自津始也其後交州徙治番禺(建安/十五)¶
<pb:KR3k0050_WYG_032-29a>¶
　(年復分/為廣州)晉始有使持節都督荆揚交廣諸軍事之制¶
　是謂軍府梁又開督府于交廣隋制州皆置都督府¶
　唐因之又置總管府葢府以領軍得名如帥府幕府¶
　嶺南五府之例其以名郡則自宋始宋制州有節度¶
　重鎮者始陞為府為廣南為東西路西路之府惟靖¶
　江慶逺餘皆為州元制凡府州皆為路路有總管府¶
　大明興分天下為十三布政司統府府統州州統縣¶
　有州不屬府而屬布政司者亦有縣不屬府者因道¶
<pb:KR3k0050_WYG_032-29b>¶
　路逺近相時制宜故也由是言之州始于陶唐州統¶
　縣縣統郡始于周郡統縣始于秦州統郡郡統縣始¶
　于漢三國鼎分迄于南北割據置州始多至隋而州¶
　郡相等唐乃混州郡為一宋始有府猶與州並肩不¶
　相統然郡之名至是遂廢葢府即郡也其在于今府¶
　始大而州益小州葢與縣等或有反不及縣者矣¶
　　古今地名沿革總論¶
　百王制度代有沿革考正寔難而地名同異古今溷¶
<pb:KR3k0050_WYG_032-30a>¶
　淆尤為難辨者也葢其山川所屆時各異名而郡邑¶
　之名又復非古嵗代兹久史𫝊互見或㳂其地而異¶
　其名或襲其名而遷其地或以遷其地而革其名此¶
　輿地之所以難考也抑嘗討之河東一名也有兖州¶
　之河東有并州之河東(黄河舊道三代以前自宋衛/州之黎陽縣近折而北流故)¶
　(北京及河北東路諸州在河之東即古兖州之域故/周禮職方河東曰兖州爰自周定王時黄河舊道漸)¶
　(以湮塞秦漢以還河堤屢壊乘上游之勢決而東下/故兖州之域隔在河北而河東之名乃移在并州戰)¶
　(國以來子史中所謂河東之地皆指/宋朝河東路而言之即古并之域也)河西一名也有¶
<pb:KR3k0050_WYG_032-30b>¶
　雍州之河西有凉州之河西(黄河源自崑崙傍積石/北流餘二千里至於宋)¶
　(銀夏之交稍漸而東流不盈十里又折而南流故宋/永興軍路鄜坊丹延諸州在河之西而河湟之間鄯)¶
　(凉甘肅諸州亦在河西戰國之際所稱河西地即指/鄜房丹延之間而言在雍州之域也西漢以來所稱)¶
　(河西地即指河湟而/言古凉州之域也)河南一名也有中土之河南有¶
　邊境之河南河北一名也有中國之河北有儌外之¶
　河北(黄河大勢如覆斗之狀而闗中正在斗間而中/原適當如衡故宋之京畿西路在河之南斯中)¶
　(土之河南也而綏銀勝夏諸州亦在河南即邊境之/河南也河北東西路在河之北斯中國之河北也而)¶
　(隂山瀚海之間有秦長城外地亦在河北即儌外之/河北也三代以前河南之稱止在中土秦漢而下奪)¶
<pb:KR3k0050_WYG_032-31a>¶
　(匈奴南牧之地列為郡縣亦名之曰河南自是河南/之稱一彼一此不常也陳隋以前河北之稱止在中)¶
　(國李唐之初夷突厥之地悉為郡縣亦名之曰河北/自是河北之稱一彼一此不常也如春秋傳中所稱)¶
　(河南河北之地皆指邊境之地而言與/前史至不相侔若此之類不可不察也)加之百王疆¶
　理代有不同有指一郡而言者有指一州而言者有¶
　指一道而言者(如中土河南之地今古一名而兩漢/河南之稱惟指一郡而言即宋西屬)¶
　(縣兼鄭孟二州之境而已姬周河内之稱則指一州/而言即宋東西二京及京西南北路之地李唐河南)¶
　(之稱則指一道而言包古青徐兖豫四州之境奄黄/河以南皆是也宋為東西南三京及京畿四州之地)¶
　故周之河内異乎漢之河内(周禮職方河内曰冀州/即宋河北東西路地漢)¶
<pb:KR3k0050_WYG_032-31b>¶
　(之河内乃古郡宋/懐衛二州是已)漢之河東異乎唐之河東(漢河東/郡即宋)¶
　(河中府及慈隰晉絳解五州/唐河東道乃宋河東路地)古之淮北乃今之淮南¶
　(宋宿亳二州自開國以來至于/唐李皆在淮北宋乃移屬淮南)而今之河北乃古之¶
　河東(宋朝河北東路之地/三代以前屬河東)以至淮西一名也有在京¶
　東有在京西(淮道自西而東時折而北流故淮北之/地間名淮西如漢封劉交為楚正王淮)¶
　(西則宋京東西路之地也唐裴度身/督戰遂平淮西則宋西北路之地)江西一名也有¶
　在江北有在江南(江道自西而東時折而北流故江/北之地間名江西而魏志武帝既)¶
　(稱江西遂空則宋淮南東路之地也晉記稱石勒陷/江西壁壘百餘則宋京西南路之地也至五代史稱)¶
<pb:KR3k0050_WYG_032-32a>¶
　(鍾傳據有江西乃/今江南西路之地)江南一地也有稱江左有稱江右¶
　(金陵居長江下流前朝有江南者皆都之據金陵而/言則江南居左四瀆之流皆自西而東天下之形勢)¶
　(亦然以中原而言則江南/之地居右故前史兩稱之)山東亦一名也有指河南¶
　而言者有指河北而言者(前史有山水之稱者皆據/華而言之則其所謂在華)¶
　(山之東也其地正當河南而稍及河北之近河南者/至杜牧之罪言則所稱山東之地專指河北而言也)¶
　陜西亦一地也虞夏曰雍州商周曰西土春秋為秦¶
　國戰國稱闗中楚漢之際謂之三秦兩漢又名山西¶
　宋列為陜西路而前史又從而稱顯之曰四塞之國¶
<pb:KR3k0050_WYG_032-32b>¶
　曰陸海之地曰天府之居其名雖異實則同也反以¶
　三隅他可知已此所謂山川所屆時各異名者也嘗¶
　考歴代州郡之名多有異同於古之國號如書稱河¶
　亶甲居相即今之相州也春秋衛侯燬滅邢即今之¶
　邢州也楚子入陳即今之陳州也齊師滅陳即今之¶
　陳州也齊師滅萊即今之萊州也楚子圍鄭即今鄭¶
　州之新鄭縣也齊侯侵蔡即今蔡州之上蔡縣也若¶
　此類未易槩舉葢履其地不敢沒其名也然而遷徙¶
<pb:KR3k0050_WYG_032-33a>¶
　不常考証或踈至有已非其地而空存其名者如春¶
　秋吳師入郢近於今之郢州而非也(古郢城在今之/荆南府界去郢)¶
　(州餘三/百里)秦師入滑近於今之滑州而非也(古滑國今/在西京偃)¶
　(師縣之滑氏鎮去/滑州餘四百里)楚人滅舒近於今之舒州而非也¶
　(古舒國今在廬州之舒/城縣去舒州餘三百里)楚人滅黄近於今之黄州而¶
　非也(古黄國今在邢州定城/縣去黄州四百五十里)楚人伐徐近於今之徐¶
　州而非也(古徐州今在泗州臨淮縣之/徐城鎮去徐州垂五百里)𫝊稱允姓之¶
　戎居於𤓰州於今之𤓰州而非也(古𤓰州地在今沙/州去𤓰州垂三百)¶
<pb:KR3k0050_WYG_032-33b>¶
　(里/)有西亳南亳北亳而皆非今之亳州也(西亳今在/偃師南亳)¶
　(在榖熟縣北/亳在考城縣)有東虢西虢南虢而皆非今之虢州也¶
　(東虢在鄭州滎陽縣西虢在鳳翔/府虢縣南虢在南陵軍升陸縣)有東楚西楚南楚¶
　而皆非今之楚州也(東楚今蘇州西楚今徐/州南楚即今荆州府)夫以州¶
　郡之名既非古昔而縣邑之名抑又乖戾方春秋之¶
　際鄉亭邑聚之名見於經𫝊者不啻千數而存于今¶
　者百無一二其有地不徙名不更歴代常存用迄于¶
　今如彭城鍾離酸棗長葛諸城才十數而止耳其餘¶
<pb:KR3k0050_WYG_032-34a>¶
　或名同於古則地改於今故古之酒泉在河南而今¶
　之酒泉在河西(左傳王與虢公酒泉之邑寔在於河/南而西漢而下迄於今有酒泉郡乃)¶
　(間匈奴之地/寔在河西)古之丹陽在荆南而今之丹陽在江東¶
　(左𫝊稱楚子邑于丹陽今在荆南/府枝江縣内今丹陽郡乃潤州也)古之豫章在江北¶
　今之豫章在江南而皆吳楚之境也古之澶淵在河¶
　南今之澶淵在河北而皆宋衛之郊(春秋諸侯㑹于/澶淵實宋古都)¶
　(所謂澶淵聚者即其地正屬今之幽州/而今之澶淵郡乃河北東路之都督府)古之南陽在¶
　河北今之南陽在河南而皆晉地也(左𫝊晉於是始/啟南陽即今之)¶
<pb:KR3k0050_WYG_032-34b>¶
　(懐州也而今之南陽郡/乃京西南路之鄭州也)古之東陽在淮北今之東陽¶
　在浙西而皆吳地也(漢嘗以鄣郡東陽郡行封/今浙西在吳亦有東陽)夫地¶
　理更乎歴代必至混殽驗其名初無異同考其實則¶
　為甚異觀者於此㡬何而不誤哉愚故曰百王制度考¶
　政寔艱而地名異同尤為難辨者也¶
　　地名異同¶
　左傳注雲夢跨江南北故有南夢北夢　浯水有南¶
　浯北浯北浯在琅琊靈門南浯在九嶷零陵　冀州¶
<pb:KR3k0050_WYG_032-35a>¶
　之浸曰潞有東潞西潞東潞今之張家灣潞河驛西¶
　潞山西之上黨也　東陽今之金華西陽今之黄州¶
　　山海經注東甌今之永嘉在岐海中西甌即閩越今¶
　之建安亦在岐海中　山有東吳西吳(西鎮吳山/在隴州)水¶
　有東漢水西漢水(見蜀/誌)即此數處可見各方地名異¶
　同不可不察¶
　　桂林非百粤辨¶
　今之桂林春秋戰國屬楚自楚滅越時越人散處海¶
<pb:KR3k0050_WYG_032-35b>¶
　濵各為君長今桂林在嶺之北去海二千里與越不¶
　相涉東越都㑹稽閩越都甌冶南越都番禺駱越都¶
　交趾葢百粤之統名在岐海中者是也秦桂林為西¶
　越地者以其為南越之屬後趙佗所擊併蒼梧實不¶
　與焉即非秦之桂林可知矣五代時劉日晟盡有嶺¶
　南西地者二十年時亦僣稱南漢地非越王也終始¶
　無越之名何得以百粤名之楚越雖皆有南蠻之畿¶
　而其種類自别今越西蠻與武陵九嶷多同者同一¶
<pb:KR3k0050_WYG_032-36a>¶
　疆界故也¶
　　三河三秦三齊三楚三吳三梁三蔡三苗之辨¶
　三河唐堯都河東殷都河内周都河南故稱三河¶
　三秦項羽三分闗中地封章邯雍王司馬欣塞王董¶
　翳翟王故稱三秦　三齊謂齊及齊北膠東也　三¶
　楚淮北沛陳汝南二郡此西楚也彭城以東東海吳¶
　廣陵此東楚也衡山九江江南豫章長沙此南楚也¶
　或曰楚文王都郢楚昭王都鄂楚考烈王都夀春故¶
<pb:KR3k0050_WYG_032-36b>¶
　曰三楚　三吳圖經云漢分㑹稽為吳與吳興丹陽¶
　為三吳(通典/同)水經以吳興吳郡㑹稽為三吳指掌圖以蘇¶
　常湖為三吳其説不同九修稿云春秋之吳都蘇常¶
　之間漢封之吳都㑹稽(即蘇常嘉杭非/紹興之㑹稽也)三國之吳初¶
　為㑹稽太守封吳侯即蘇松常鎮杭嘉湖之地備記之¶
　　三梁謂南梁大梁少梁　三蔡謂新蔡上蔡下蔡¶
　　三苖在堯時為夷地在今日則為中國乃湖廣江¶
　鄂岳之三州故今三州人皆有苗姓¶
<pb:KR3k0050_WYG_032-37a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_032-37b>¶
　¶
　¶
　¶
　¶
　¶
　¶
　¶
　圖書編卷三十二¶
