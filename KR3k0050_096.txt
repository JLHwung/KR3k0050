# -*- mode: mandoku-view; -*-
#+TITLE: 圖書編
#+DATE: 2015-08-24 23:32:52.242602
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷九十六
<pb:KR3k0050_WYG_096-1a>¶
欽定四庫全書¶
　圖書編卷九十六¶
　　　　　　　　　　　　　明　章潢　撰¶
<pb:KR3k0050_WYG_096-2a>¶
¶
<pb:KR3k0050_WYG_096-3a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_096-3b>¶
　　朝日壇¶
　嘉靖九年罷從祀建壇朝陽門外二里許為制一成¶
　壇面紅磂&KR3226;東西南北階九級俱白石内櫺星門四¶
　面門外為燎爐瘞池西南為具服殿東北為神庫神¶
　厨宰牲亭燈庫鐘樓北為遣官房外建天門二北天¶
　門外西北為禮神街坊西天門外迤南北官齋宿房¶
　䕶壇地一百畝¶
　歳春分祭大明之神於朝日壇西向甲丙戊庚壬年¶
<pb:KR3k0050_WYG_096-4a>¶
　上祭服親祀餘年遣文大臣攝之先十五日委恊律¶
　郎率樂舞生演禮樂先十日題請上行禮先三日奏¶
　致齋進銅人齋牌示長安門是日詣太和殿觀禮樂¶
　犧牲所看牲先二日同光禄寺奏省牲次日具本復¶
　命博士捧祝版候塡御名捧安於香帛亭厨役舁至¶
　神庫奉安樂舞生燒香陳設樂器鋪排洗祭器夜半¶
　奉安神牌陳設籩豆祭品大明赤璋一禮神帛一(紅/色)¶
　玉爵三磁酒盞三十騂犢一羊一豕一豋一鉶一簠¶
<pb:KR3k0050_WYG_096-4b>¶
　簋各二籩豆各十(嘉靖九年欽依赤玉無切物可改/而就禮禮不可改而就物日以赤)¶
　(玉月以白玉此不易之理見無赤/玉合暫以次玉瑪瑙之類代之)明旦上以出祭朝¶
　日告内殿卿詣皇極門候請聖駕上由東長安門出¶
　至壇北門入至具服殿具祭服出導引官導由左門¶
　入典儀唱樂舞生就位執事官各司其事内贊奏就¶
　位(位設於/上成)典儀唱迎神奏樂樂止奏四拜(傳贊百/官同)典¶
　儀唱奠玉帛奏樂内贊奏陞壇導上至香案前奏跪¶
　奏搢圭奏上香奏獻玉帛奏出圭奏復位樂止典儀¶
<pb:KR3k0050_WYG_096-5a>¶
　唱行初獻禮奏樂内贊奏陞壇導上至神位前奏搢¶
　圭奏獻爵奏出圭奏復位樂暫止奏跪(傳贊百/官同)贊讀¶
　祝訖樂復作奏俯伏興平身(傳贊/同)樂止典儀唱行亞¶
　獻禮奏樂(儀同初獻/惟不讀祝)樂止典儀唱行終獻禮奏樂(儀/同)¶
　(亞/獻)樂止卿立於壇之左唱賜福胙光禄卿捧福酒胙¶
　跪進於右内贊奏跪奏搢圭奏飲酒奏受胙奏出圭¶
　俯伏興平身奏再拜(傳贊百/官同)典儀唱徹饌奏樂樂止¶
　典儀唱送神奏樂奏四拜(傳贊百/官同)典儀唱讀祝官捧¶
<pb:KR3k0050_WYG_096-5b>¶
　祝進帛官捧帛掌祭官捧祭饌各詣燎位奏樂上退¶
　拜位南立捧祝帛饌官下陞奏禮畢内贊導上出左¶
　門導引官導至具服殿上囘參内殿¶
　遣官之年先期題欽定大臣一員攝祭(位於/壇下)由北級¶
　升降不飲福受胙餘儀同祝文(紅版/硃書)嗣天子御名謹¶
　昭告於大明之神惟神陽精之宗列神之首神光下¶
　照四極無遺功垂今昔率土仰賴茲當仲春式遵古¶
　典以玉帛牲醴之儀恭祀於神伏惟鑒歆錫福黎庶¶
<pb:KR3k0050_WYG_096-6a>¶
　尚饗¶
　　樂章(樂七奏樂生七十二人舞八佾/文生六十四人武生六十四人)¶
　迎神(熈/和)　仰瞻兮大明位尊兮王宫時當仲春兮氣¶
　融爰遵祀禮兮報功微誠兮祈神昭鑒願来享兮迓¶
　神聰¶
　奠玉帛(凝/和)　神靈壇兮肅其恭有帛在篚兮赤琮奉¶
　神兮祈享以納予躬奠兮忻以顒¶
　初獻(夀/和)　玉帛方獻兮神歆酒行初獻兮舞呈齊芳¶
<pb:KR3k0050_WYG_096-6b>¶
　馨兮犧色騂神容恱兮鑒予情¶
　亞獻(時/和)　二齊升兮氣芬芳神顔怡和兮喜將予令¶
　樂舞兮具張願垂普照兮民康¶
　終獻(保/和)　慇懃三獻兮告成羣職在列兮周盈神錫¶
　休兮福民生萬世永賴兮神功明¶
　徹饌(安/和)　一誠盡兮予心懌五福降兮民獲禧仰九¶
　光兮誠已伸終三獻兮徹敢遲¶
　送神(昭/和)　祀禮既周兮樂舞揚神享以納兮還青鄉¶
<pb:KR3k0050_WYG_096-7a>¶
　予當拜首兮奉送願恩光兮普萬方永耀熹明兮攸¶
　賴蒸民咸仰兮恩光覩六龍兮御駕神變化兮鳳翥¶
　鸞翔束帛餚饈兮詣燎方佑我皇明兮基緒隆長¶
<pb:KR3k0050_WYG_096-8a>¶
¶
<pb:KR3k0050_WYG_096-9a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_096-9b>¶
　　夕月壇¶
　嘉靖九年罷從祀建壇阜城門外之南二里許為制¶
　一成壇面白磂&KR3226;東西南北階六級俱白石内櫺星¶
　門四東門外為瘞池東北為具服殿南門外為神庫¶
　西南爲宰牲亭神厨祭器庫北門外為鐘樓遣官房¶
　外天門二東門外北為禮神街坊䕶壇地三十六畆¶
　七分(十年欽依夕月壇以鐵爐置於坎上焚/燎不必造燎壇以稱祭月於坎之義)歳秋分¶
　祭夜明之神於夕月壇東向從祀木火土金水星二¶
<pb:KR3k0050_WYG_096-10a>¶
　十八宿周天星辰南向丑辰未戌年上皮弁服親祀¶
　餘年遣武大臣攝之先十五日委恊律郎率樂舞生¶
　演禮樂先十日題請上行禮并題欽遣大臣分獻先¶
　二日奏致齋進銅人齋牌示長安門詣太和殿觀禮¶
　樂犧牲所看牲先一日光禄寺奏省牲次早具本復¶
　命上以出祭夜明告内殿傅士捧祝版候塡御名捧¶
　安於香帛亭厨役舁至神庫奉安樂舞生燒香陳設¶
　樂器鋪排洗器是日午後本寺官奉安神座神牌陳¶
<pb:KR3k0050_WYG_096-10b>¶
　設籩豆祭器夜明白琥一禮神帛一(白/色)金爵三磁酒¶
　盞三十騂犢羊豕各一豋一鉶二簠簋各二籩豆各¶
　十星辰配位禮神帛十(青紅𤣥黄/各一白六)磁爵三餘同申刻¶
　上由西長安門出至壇北門入至具服殿具皮弁服¶
　出導引官導上由中門入(儀同朝日惟行再拜禮/改賜福胙為答福胙)分¶
　獻官於唱初獻讀祝時聽贊朝上跪至俯伏興平身¶
　贊引由北級上至神位前贊搢笏上香獻帛獻爵訖¶
　其亞終獻俱候上復位然後行禮遣官年先期題欽¶
<pb:KR3k0050_WYG_096-11a>¶
　遣大臣一員攝祭一員分獻攝官(位於/壇下)由南級升降¶
　不答福胙餘儀同祝文(白版/黒書)嗣天子御名敢昭告於¶
　夜明之神惟神鍾隂之精配陽之德繼明於夕有生¶
　共頼暨惟五星列宿咸司下土各有攸分𦕈予之資¶
　仰承帝命君此生民茲者時惟秋分爰遵典禮以玉¶
　帛牲醴之儀用修常祭於神惟神歆鑒福我邦民尚¶
　享¶
　　樂章(樂六奏樂生七十二人舞八佾/文生六十四人武生六十四人)¶
<pb:KR3k0050_WYG_096-11b>¶
　迎神(凝/和)　隂曰配合兮承陽宗式循古典兮齋以恭覩¶
　太隂来格兮星辰羅從予拜首兮迓神容¶
　初獻(夀/和)　神其来止有嚴其誠玉帛在篚清酤方盈¶
　奉而奠之願鑒微情夫祀兮云何祈佑兮羣民¶
　亞獻(豫/和)　二觴載斟樂舞雍雍神歆且樂百職惟供¶
　願順軌兮五行祈民福兮神必從¶
　終獻(康/和)　一誠以申三舉金觥鐘鼔鍧鍧環珮琤琤¶
　鑒予之情願永保我民生¶
<pb:KR3k0050_WYG_096-12a>¶
　徹饌(安/和)　禮樂肅具精意用申位坎居歆納茲藻蘋¶
　徹之弗遲儀典肅陳神其鑒之佑我生民¶
　送神(保/和)　禮備告終兮神喜旋穹碧澄輝兮素華鮮星¶
　辰從兮返神鄉露氣清兮霓裳蹁躚餚饈兮束帛薦¶
　之於瘞兮罔敢愆予拜首兮奉送願永貺兮民樂豐¶
　年¶
　按日月於祀天時已從祀矣而又建壇東西各専祭¶
　之者何哉蓋日月為天之用照臨四方固其所司也¶
<pb:KR3k0050_WYG_096-12b>¶
　是以在禮王宫祭日夜明祭月又曰春朝朝日秋莫¶
　夕月所以明有敬也¶
　　歴代朝日夕月¶
　周制以柴祀日月星辰日壇曰王宫月壇曰夜明牲¶
　幣俱赤樂與祭五帝同禮神之玉以珪璧王搢大圭¶
　繅藉五采五就以朝日王服𤣥冕所以尚質自朝至¶
　暮行祭之禮先以牲幣於柴上而燔之升煙於天以¶
　同五帝之義凡祭日月歳有四焉迎氣之時祭日於¶
<pb:KR3k0050_WYG_096-13a>¶
　東郊祭月於西郊一也二分祭日月二也祭義云郊¶
　之祭大報天而主日配以月三也月令十月祭天宗¶
　合祭日月四也覲禮禮日於南門之外禮月於北門¶
　之外漢武帝立二十八年始郊太一朝日夕月改周¶
　法不俟二分於東西常以郊泰畤質明出行竹宫東¶
　向揖日其夕西向揖月魏文帝以其煩䙝似家人之禮¶
　乃以黄初二年正月乙亥朝日於東門之外前史又¶
　以正月非二分之義秘書監薛靖論云按周禮朝夕¶
<pb:KR3k0050_WYG_096-13b>¶
　無常日鄭𤣥云用二分秋分之時月多東升西向拜¶
　之背實逺矣朝日宜用仲春之朔夕月宜用仲秋之¶
　朔淳于睿駁之引禮記云祭日於東祭月於西以端¶
　其位周禮秋分夕月並行於上代西向拜月雖如背¶
　實亦猶月在天而祭之於坎不復言背也猶如天子¶
　東西遊幸拜宫猶北向朝拜寕得以背實為疑明帝¶
　太和元年二月丁亥朔朝日於東郊八月乙丑夕月¶
　於西郊始得爲禮晉因之武帝太康二年有司春分¶
<pb:KR3k0050_WYG_096-14a>¶
　朝日寒温未適不可親出詔曰頃方難未平故每從¶
　所奏今戎事已息此禮為大遂親朝曰後周以春分¶
　朝日於東門外為壇如其郊用特牲青幣青珪有邸¶
　皇帝乗青輅及祀官俱青冕執事者青弁司徒亞獻¶
　宗伯終獻燔燎如圜丘秋分夕月於國西門外為壇¶
　於坎中方四丈深四尺燔燎如朝日隋因之開皇中¶
　於國東春明門為壇如其郊每以春分朝日又以國¶
　西開逺門外為坎深三尺廣四丈為壇於坎中髙一¶
<pb:KR3k0050_WYG_096-14b>¶
　尺廣四尺每以秋分夕月牲幣與周同唐二分朝日¶
　夕月於國城東西各用方色犢¶
　宋制春分朝日秋分夕月爲大祀用羊豕各二籩豆¶
　十二簠簋爼二髙宗紹興三年司封員外郎鄭士彦¶
　言春分朝日秋分夕月祀典未舉望詔禮官講求從¶
　之後於城外惠照院望祭位版日書曰大明月書曰¶
　夜明玉用圭璧大明幣用赤夜明幣用白禮如祀感¶
　生帝¶
<pb:KR3k0050_WYG_096-15a>¶
　　朝日夕月總論¶
　按古禮祭日月杜氏通典云歳有四陳氏禮書云歳¶
　有六今以楊氏復之說為凖大畧以為典瑞朝日註¶
　云天子當春分朝日秋分夕月玉藻朝日於東門之¶
　外馬融鄭康成皆同此說賈誼亦曰三代之禮春朝¶
　朝日秋暮夕月所以明有敬也蓋冬至祭天夏至祭¶
　地此祭天地之正禮也春分朝日秋分夕月此祭日¶
　月之正禮也陳氏云天地至尊故用其始而祭以二¶
<pb:KR3k0050_WYG_096-15b>¶
　至日月次天地故祭以二分此言是也所謂兆日於¶
　東郊兆月於西郊祭日於壇祭月於坎祭日於東祭¶
　月於西王宫祭日夜明祭月(祭日之壇曰王宫王有/日之象宫其居也故以)¶
　(名壇祭月之/坎曰夜明)即春分朝日秋分夕月之事也此外則¶
　大報天而主日配以月此因郊而祭者也禮日於南¶
　門外禮月於北門外此因覲而行者也祈來年於天¶
　宗(天宗者日月/星辰之類)此因蜡而祈者也雪霜風雨之不時¶
　於是乎禜之此因禜而舉者也我朝初有朝日夕月¶
<pb:KR3k0050_WYG_096-16a>¶
　之祭洪武罷嘉靖九年復朝日壇在東郊西向春分¶
　祭大明之神夕月壇在西郊東向秋分祭夜明之神¶
　　歴代風師雨師及衆星祀禮　祀儀詳後¶
　周制大宗伯以實柴祀日月星辰以槱燎祀司¶
　中司命風師雨師月今立春後丑日祭風師於¶
　國城東北立夏後申日祀雨師於國城西南秋¶
　分日享夀星於南郊立冬後亥日祠司中司命¶
　司民司禄於國城西北後漢於丙戌日祀風師¶
<pb:KR3k0050_WYG_096-16b>¶
　於戌地以己丑日祀雨師於丑地牲用羊豕又於國¶
　都南郊立老人星廟常以仲秋祀之立心星於城南¶
　常以季秋祀之晉以仲春月祀於國都逺郊老人星¶
　廟季秋祀心星於南郊壇心星廟東晉以來配享南¶
　郊不復特立隋令太史局常以二月八日於署庭中¶
　以太牢祀老人星兼祀天皇大帝天一太一日月五¶
　星勾陳北極北斗三台二十八宿丈人星孫星都四¶
　十六座凡應合祀享官示大醫給除穢氣散藥先齋¶
<pb:KR3k0050_WYG_096-17a>¶
　一日服之以自潔唐開元二十四年七月敕所司特¶
　置夀星壇常以千秋節日修其祀典又敕夀星壇宜¶
　祭老人星及角亢七宿著之常式其儀具開元禮天¶
　寳四載敕風伯雨師並宜升入中祠仍令諸郡各宜¶
　置一壇因春秋祭社之日同申享祀至九月敕諸郡¶
　風伯壇置在壇之東雨師壇之西各稍北三數十歩¶
　其制卑小於社壇其祭官凖祭社例取太守下充之¶
　宋制二仲祀九宫貴神為大祀立春後丑日祀風師¶
<pb:KR3k0050_WYG_096-17b>¶
　立夏後申日祭雨師為中祀立秋後辰日祀靈星秋¶
　分享夀星立冬後亥日祀司中司命司人司禄為小¶
　祀都城壇壝之制風師在城之西雨師在城之北雷¶
　師從雨師之位爲二壇同壝州縣風師在社壇之東¶
　雨師在雷師之西非所謂各依其方類求神者請倣¶
　都城方位之制仍以雷師從雨師之位為二壇同壝¶
　　歴代祭星辰風師雨師總論¶
　按周禮以實柴祀日月星辰以槱燎祀司中司命風¶
<pb:KR3k0050_WYG_096-18a>¶
　師雨師小司冦孟冬祀司民司禄而獻民數榖數周¶
　制仲秋祭靈星於國之東南月令立春後丑日祭風¶
　師於國城東北立夏後申日祀雨師於國城西南秋¶
　分日享夀星於南郊立冬後亥日祀司中司命司民¶
　司禄於國城西北又祭法曰幽宗祭星也此皆見於¶
　經傳者如此然史遷蓋難乎其言之也若經傳所言¶
　風師雨師司中司命司民司禄彼固謂各有神主之¶
　而祭焉已非夏商以前簡畧忠質之事矣而彼世註¶
<pb:KR3k0050_WYG_096-18b>¶
　家顧各以星當之何耶蓋星宿之名多出於緯書而¶
　先後鄭之說又自相牴牾固未可據以為信也此楊¶
　氏所以一歸於天與氣數謂四司之神如司春司夏¶
　之類不無見矣彼信繆忌之奏而祠㤗一以畫靈旗¶
　(漢武/帝)信嘉慶之言而置九壇以祭貴神(唐𤣥/宗)至有請¶
　隨貴神飛棊之方以定祭位者吾不知何說也雖然¶
　爲民請福無文咸秩寜有過立非執一隅推數於囘¶
　復候神於恍惚因方弭沴隨氣考祥則亦國家所不¶
<pb:KR3k0050_WYG_096-19a>¶
　廢也由斯以言則非以民故而以徼福若所謂天子¶
　心獨喜其事秘者誠矯誣也哉¶
　　本朝祀星辰風師雨師總論¶
　按本朝郊祀既設星辰二壇於上又有風雲雷雨之¶
　壇則亦不以風雨為星也周禮有風師雨師漢以丙¶
　戌日祀風師於戍地以己丑日祀雨師於丑地宋人¶
　兆風師於西郊祠以立春後丑日兆雨師於北郊祠¶
　以立夏後申日兆司中司命司禄於南郊祠以立秋¶
<pb:KR3k0050_WYG_096-19b>¶
　後亥日以雷師從雨師之位以司民從司中司命司¶
　禄之位皆各壇為祭未嘗合而為一本朝於風雨雷¶
　之外又加以雲合為一壇以從獻於郊祀又為壇於¶
　郊壇之西每歳仲秋天子又躬祀焉其與並祀者太¶
　歳及五岳五積四海四瀆之神而以京畿山川四季¶
　月將京都城隍從享所謂太歳城隍月將與雲皆前¶
　代所未祀也夫雲興而雨霈既祀夫雨而獨遺雲可¶
　乎峙形於兩間者皆已享祀而流行於四時以司民¶
<pb:KR3k0050_WYG_096-20a>¶
　耕作興作之候者而無其祭祀可乎名山大川遼絶¶
　於千萬里之外者既皆入於望祀而宸居所涖六宫¶
　百司三軍百姓之所居止者反遺之可乎此皆我聖¶
　祖之獨斷神見其視前代所祠九宫貴神之屬蓋有¶
　間矣¶
　　祭寒暑¶
　祭法相近於坎壇祭寒暑也周禮籥章中春晝擊土¶
　鼓龡邠詩以逆暑中秋夜迎寒亦如之其禮逆暑以¶
<pb:KR3k0050_WYG_096-20b>¶
　晝求諸陽也迎寒以夜求諸隂也此何以祭疏謂寒¶
　暑大甚祭以禳之寒暑頓以祈之理或然也然則茲¶
　祭也亦王者輔相調燮之一事歟¶
　　祭六宗四方¶
　舜典類於上帝之下繼以禋於六宗曲禮言天子祭¶
　天地之下繼以祭四方則古帝王祭六宗四方之禮¶
　亞於天非小祀也但經傳不明言其神名目而先儒¶
　訓釋互有異同歐陽大小夏侯說尚書言六者在天¶
<pb:KR3k0050_WYG_096-21a>¶
　地四方之間助隂陽變化實一而名六宗也孔光劉¶
　歆以爲乾坤六子水火雷風山澤也賈逵以為天宗¶
　三日月星也地宗三河海岱也馬融以爲天地四時¶
　也鄭𤣥以爲皆天之神祗星辰司中司命風師雨師¶
　也張髦以爲祖考所尊者六三昭三穆是也司馬彪¶
　歴難諸家自言已意則又雜合天地四方所宗諸神¶
　言之恐當從孔安國取祭法四時寒暑日月星水旱¶
　為凖况朱子書說非茍從也(祭法有四方一/祭此尚可疑)楊氏有¶
<pb:KR3k0050_WYG_096-21b>¶
　言舜典禋六宗在上帝之後山川之前其禮亦甚重¶
　因諸家之說不同而遂廢惜哉¶
　四方之祭註疏曲禮一條謂五官之神祭法一條謂¶
　山林川澤丘陵之神舞師一條謂四望之神大宗伯¶
　一條謂蜡祭四方百物之神月令一條謂四方五行¶
　之神諸說惟舞師帥而舞四方之祭祀謂四望也其¶
　說為近然又自有不同蓋四望者郊祀之後合四方¶
　名山大川之神而望祭之如左氏曰望郊之屬是也¶
<pb:KR3k0050_WYG_096-22a>¶
　四方者四時各望祭於其方如天子祭四方歳徧諸¶
　侯方祀歳徧是也通而言之則皆可以爲望故曰其¶
　說為近又有謂昊天上帝合春夏秋冬為五天帝并¶
　地示爲六宗者並存之以備考¶
　　國朝郊祀總論¶
　蓋傳稱帝王之事莫大乎承天之序承天之序莫重¶
　於郊祀而孝經云孝莫大於嚴父嚴父莫大於配天¶
　斯二體者所以接天人之奥極仁孝之情非聖神莫¶
<pb:KR3k0050_WYG_096-22b>¶
　能與也故曰毋輕議而况昭代之制裁成於太祖紹¶
　遵於列聖而飭新於世宗尤未易措論其間者也徃¶
　者皇上御極肇舉郊禋維時輔臣考據彜章列為圗¶
　說以獻曠然欲復合祀並配之舊折衷至當莫之能¶
　易矣而猶欲愽研經義參酌古今以佐大議之末斯¶
　豈管闚所能及哉請先述郊丘分合所繇而後論配¶
　享之同異焉蓋虞書言類上帝禋六宗望徧山川羣¶
　神而獨不及地祗類者萃合之名也祀上帝則地祗¶
<pb:KR3k0050_WYG_096-23a>¶
　必在焉不稱地祗者所以尊上帝也此後言合祀者¶
　所繇昉與周禮大司樂冬日至地上圜丘之制曰禮¶
　天神夏日至澤中方丘之制曰禮地祗此言分祀者¶
　所繇昉與夫周頌昊天有成命小序以為郊祀天地¶
　周禮大宗伯以禋祀祀昊天上帝而不及地祗則周¶
　家固亦合祀矣若乃蒼璧黄琮四圭兩圭之類特其¶
　禮神之器數施於天地者不同而未可據爲分祀之¶
　證也後世所稱引者僅大司樂數語而胡宏吳澂已¶
<pb:KR3k0050_WYG_096-23b>¶
　謂其刺謬非知禮之言矣又可深泥之哉漢氏而降¶
　大都主合祀者什六七而主分祀者什二三漢髙増¶
　秦畤爲五祀五帝自武帝以來並郊見泰畤於甘泉¶
　武帝又因幸汾隂立后土祠脽上然甘泉脽並在逺¶
　非都邑之郊也祀泰畤以正月后土以三月非二至¶
　之期也成帝建始中罷甘泉汾隂定南北郊於長安¶
　劉向深以為不可至光武竟採元始故事合祀天地¶
　於南郊漢志稱為圓壇八陛中又爲重壇天地位其¶
<pb:KR3k0050_WYG_096-24a>¶
　上皆南鄉西上是也唐開元禮皇地祗於南郊合祭¶
　宋自建隆以来皆合祭元豐一議元祐再議紹聖三¶
　議訖主於合蓋分而不合者惟魏太和周建徳隋開¶
　皇唐先天宋元豐六年凡五見耳愚嘗究覧禮家聚¶
　訟之談主合祀者曰天包乎地地不可與天抗也曰¶
　天地如父母同牢而食不可以異位也主分祀者曰¶
　順隂陽辨時位各依象類以求之其指各有攸當愚¶
　以爲禮非從天降非從地出由人心生者也易不云¶
<pb:KR3k0050_WYG_096-24b>¶
　乎乾稱乎父坤稱乎母王者君天下而爲之子崇母¶
　以抗父而判列為二非人道之經也使父母隔室而¶
　處邈焉南北非人情之順也揆之禮義合祀其正矣¶
　烏可局守類求之說猥云黷亂龎雜非事天地明察¶
　之道而訾之哉洪惟我太祖髙皇帝誕膺寳命爲神¶
　靈主有天下之初即建圜丘於鍾山之陽方丘於鍾¶
　山之隂每歳分祀天地行之數年雨暘未若洪應愆¶
　休乃斷自宸衷定爲合祀之制以十二年肇行於大¶
<pb:KR3k0050_WYG_096-25a>¶
　祀殿其夕天宇澄霽星緯昭煥祥飈慶雲光彩燁煌¶
　若有蠁答於是親製樂歌以著明貺焉夫天地並祀¶
　有合食之親無分抗之迹得其順矣首春上辛先庻¶
　事而舉又三陽之月地天交泰得其時矣六宗山川¶
　羣神各爲壇以從祀合乎有虞肆類之典矣立兆國¶
　陽為屋而祭於卓哉精當明備丕天之大律也列聖¶
　祗循行之百六十餘年上帝鑒歆萬靈嘉饗休徴具¶
　歛祉福叢臻有由然哉迨我世宗肅皇帝中興建極¶
<pb:KR3k0050_WYG_096-25b>¶
　擅百王禮樂之宗於時諸臣爭言新易制度以順上¶
　指遂改建南北郊分祀天地圜丘方丘之制掃地露¶
　拜之儀冬夏二至之期一遵周禮典章文物燦然改¶
　觀焉然周家以建子月為歳首祀天至午月乃祀地¶
　尚云適先後之宜我朝用夏正自夏徂冬則地先天¶
　祭越次而食矣且郊者祀天之名地不得而干也故¶
　兆於南郊禮文載之北郊之名乃匡衡軰縁飾緯書¶
　以對南郊非周禮所有也豈得盡為符合也哉蓋建¶
<pb:KR3k0050_WYG_096-26a>¶
　議之臣泥司樂之隻辭而不察虞周之備典信建始¶
　之曲學而不考歴代之通行知聖祖初制當遵而不¶
　知分而復合是神謨淵識所裁為定禮而不可改也¶
　知存心錄備載儀章為可據而不知大祀文之訓明¶
　白嚴正不可忽也蓋世宗雖建立二郊而中世以後¶
　第行祈榖大饗於内殿圜方之祭竟不親舉豈非聖¶
　心亦有所未安俟後聖之更定者耶至於尊祖配天¶
　之禮古有以始祖配者周之后稷是也有以受命之¶
<pb:KR3k0050_WYG_096-26b>¶
　君配者漢之髙祖是也夫配天以功徳而功徳孰大¶
　於開剏者則周之祀稷固明徳光靈之逺也而漢之¶
　祀髙祖非以崛起在位為帝者首乎有天帝各配者¶
　周以稷配郊又以文王配明堂漢以髙祖配郊又以¶
　光武配明堂是也有祖宗並配者唐垂拱開元以髙¶
　祖太宗配昊天宋至道以太祖太宗配圜丘是也夫¶
　廟壓於祖昭穆對向非嫌也郊壓於天祖宗序列非¶
　嫌也然則天帝各配者固章别之道也而祖宗並配¶
<pb:KR3k0050_WYG_096-27a>¶
　亦何可以連袵接席議其非禮乎我太祖之始建郊¶
　仁祖配是周祀后稷遡本探源意也而成祖以太祖¶
　配則如漢奉髙祖崇功徳之特起矣仁宗以二祖配¶
　是唐宋所已行稱情而合禮者也世宗乃獨奉太祖¶
　配南北郊其祈榖之祭以成祖同配尋亦不行蓋始¶
　猶稍采郊祀宗祀之遺而終竟以父子相並為嫌矣¶
　夫成祖再造區夏奠鼎燕京駿徳豐功實同肇剏而¶
　推舉未至非褒前烈之禮也配享百餘年一朝而罷¶
<pb:KR3k0050_WYG_096-27b>¶
　之非孔安是若之義也且今祈榖之祭釐正已乆而¶
　郊丘配位未復真甚闕典哉善乎輔臣之獻議曰歳¶
　一舉合祀奉二祖以並配遵太祖更定之制率列聖¶
　世守之規體世宗未安之情恊時宜順人心合禮典¶
　應經義上固已虚懐嘉納乆矣惟沛然下明詔諭中¶
　外博參之輿論而昭告之靈祗不過一潤色恢定間¶
　而可以迓睠顧之休隆繼述之績闡帝王之緒垂宇¶
　宙之模甚大美也何疑而不為乎¶
<pb:KR3k0050_WYG_096-28a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_096-28b>¶
　¶
　¶
　¶
　¶
　¶
　¶
　¶
　圖書編卷九十六¶
