# -*- mode: mandoku-view; -*-
#+TITLE: 圖書編
#+DATE: 2015-08-24 23:32:50.176313
#+PROPERTY: ID KR3k0050
#+PROPERTY: BASEEDITION WYG    
#+PROPERTY: JUAN 卷二十六
<pb:KR3k0050_WYG_026-1a>¶
欽定四庫全書¶
　圖書編卷二十六¶
　　　　　　　　　　　　明　章潢　撰¶
<pb:KR3k0050_WYG_026-2a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_026-2b>¶
　舜典璿璣玉衡以齊七政○以璿飾璣所以象天地¶
　之轉運也以玉為管横而設之所以窺璣而齊七政¶
　之運行也猶今之渾天儀也¶
　朱熹曰渾天儀古必有其法遭秦而滅至漢武帝時¶
　洛下閎始經營之鮮于妄人又量度之至宣帝時耿¶
　壽昌始鑄銅而為之象宋錢樂之又鑄銅作渾天儀衡長¶
　八尺孔徑一寸璣徑八尺圓二丈五尺强轉而望以¶
　知日月星辰之所在即璇璣玉衡之遺法也¶
<pb:KR3k0050_WYG_026-3a>¶
　渾天之儀有三曰六合儀三辰儀四遊儀共為一器¶
　所謂六合儀者平置一黑環凖為地平列十二辰及¶
　八方四隅其上又置黑雙環並結於地平之子午半¶
　在地上半在地下比為天脊其側刻為周天去極之¶
　緯度從地平子位而上三十六度夾小板於黑雙環¶
　之間板通圓竅比為北極又從地平午位而下三十¶
　六度亦夾木板為竅以比南極别置赤單環比為赤¶
　道於上刻周天之經度結於地平之卯酉其最髙處¶
<pb:KR3k0050_WYG_026-3b>¶
　結於北極之南九十一度即天頂之南三十六度也¶
　四環之結如天地之定位赤環雖刻周天經度實乃¶
　周地之經三百六十餘度黑環雖刻周天去極之度¶
　實亦用月之緯度三百六十有餘蓋六合儀不以運¶
　轉而天體則左旋故言周地不言周天也三辰儀者¶
　亦置黑雙環與六合儀之雙環同而為徑小所刻始¶
　為周天去極之度其雙環北板竅與六合儀北板竅¶
　相通共貫以圓軸南板亦然軸圓則雙環轉運於六¶
<pb:KR3k0050_WYG_026-4a>¶
　合儀内轉非定體故為周天去極度亦置赤單環如¶
　六合儀者附結於雙動環之上去極九十一度是為¶
　卯酉兩月之日躔而其上始刻周天赤道之度可以¶
　隨雙環而運轉别置黄單環附結於赤環卯酉宿度¶
　仍刻周天黄道度數恐赤黄兩環動摇又作白環以¶
　輔之使無欹傾而五環總為三辰儀四遊儀者亦置¶
　黑雙環與三辰儀之雙環同而圍徑又小其上亦刻¶
　周天去極度其北極板竅與在外二板竅通一軸南¶
<pb:KR3k0050_WYG_026-4b>¶
　竅板亦然此雙環内各置一直幹名曰直距如圓扇¶
　之脊與兩極相比數均上下俱夾外軸量兩距之常¶
　長取其當半作圓竅别置一圓板其心貫以八尺之¶
　衡管圓板兩旁聯為圓軸横距道直距之兩竅軸圓¶
　可轉則衡管可以南北低昻而窺天復隨此雙環東¶
　西轉運無往不可窺望故謂四遊也窺管長八尺故¶
　四遊之環徑八尺在外者以次漸寛若測望可宿星¶
　躔去極度數並為於三辰環上驗之又於南軸之外¶
<pb:KR3k0050_WYG_026-5a>¶
　接連一長木貫定水輪引水運之使南軸因而轉運¶
　一晝夜而周以比天體之繞地一周也三辰儀上布¶
　列珠玉比為星象即璿璣玉衡之遺制也¶
　王蕃曰天之形狀似鳥卵天包地外地猶卵之裹黄¶
　圓如彈丸故曰渾天言形體渾渾然也¶
　按璣衡之象或謂起于伏羲或謂作于帝嚳或云乃¶
　羲和舊制非舜創為也馬融謂上天之體不可測知¶
　天之事者惟有璣衡一事而已璣衡即今渾天儀也¶
<pb:KR3k0050_WYG_026-5b>¶
　王蕃之論亦謂儀之制置天梁地平以定天體為四¶
　游以綴赤道者此謂璣也置望筩横簫于儀中以窺¶
　七曜之行而知其躔離之次者此謂衡也若六合儀¶
　三辰儀四游儀並列為三重者李淳風所作而黄道¶
　儀者一行所增也始張衡祖洛下閎耿夀昌之法别¶
　為渾象㝠輪宻室以漏水轉之以合璇璣所加星度¶
　則渾象本别為一器唐李淳風梁令瓚祖之始與渾¶
　儀並用宋沈括所上渾天儀載在宋史者其為論精¶
<pb:KR3k0050_WYG_026-6a>¶
　宻有志于復古儀象者可考也¶
　蔡邕天文志曰言天體者有三家一曰周髀二曰宣¶
　夜三曰渾天宣夜之學絶無師說周髀數術俱在考¶
　驗天象多所違失故史官不用惟渾天者近得其情¶
　今史官所用候臺銅儀則其法也立八尺圍體之度¶
　而具天體之形以正黄道以察法斂以行日月以歩¶
　五緯精微深妙萬世不易之道也¶
　問天道左旋日月星辰右轉朱子曰自疏家有此說¶
<pb:KR3k0050_WYG_026-6b>¶
　人皆守定某看天上日月星辰不曾右轉只是隨天¶
　轉天行健這箇物事極是轉得速且如今日日與月¶
　星都在這度上明日天一旋轉却過了一度遲些便¶
　欠一度月又遲些又欠了十二度如星嵗須一轉爭¶
　了三十度要看厯數子細只是璇璣玉衡數中載王¶
　蕃渾天說一段極精宻便是說一箇現成天地了其¶
　說曰天之形狀似鳥卵地居其中天包地外猶殻之¶
　裹黄圓如彈丸故曰渾天言其形體渾渾然也¶
<pb:KR3k0050_WYG_026-7a>¶
　唐一行渾天儀(一行博覽經史武三思慕其名請徵/之逃隱匿于僧習梵律𤣥宗勑書强)¶
　(起之訪以安國撫人之道言切直無隱受詔與率府/兵曹梁令瓚造渾天儀鑄銅為環天之象中具列宿)¶
　(赤道及周天之度數注水激外輪令其自轉外絡二/輪綴以日月令與同運天西旋一晝夜適一周而日)¶
　(東行亦適一度月行適十三度十九分度之七二十/九轉有餘而日月適會三百六十五轉而日適一周)¶
　(天子儀象正合置木櫃為地平儀半在地下晦明朔/望遲速有準立木人二于地平上其一前置鼓以候)¶
　(刻能自按鼔擊之其一前置鐘以候辰每歴一辰能/自按鐘撞之皆于櫃中各施輪軸鈎鍵關鎻交相持)¶
　(而然置武成殿前示百官奪天巧至于此然銅鐵久/乃漸澁不能適合久亦不能復運也其黄道游儀以)¶
　(古尺四分為一度旋樞雙環其表丈四尺六寸一分/竪八分厚三分直徑四尺五寸九分古所謂旋儀也)¶
<pb:KR3k0050_WYG_026-7b>¶
　(南北斜兩極上下循規各三十四度表裏畫周天之/度其一面加銀釘釘之使東西運轉如渾天游旋然)¶
　(中旋樞軸至兩極首内孔徑大兩度半長與旋環徑/齊玉衡望筩長四尺五寸八分廣一寸二分厚一寸)¶
　(孔徑六分行旋于軸中旋運持正用窺七曜及列宿/之闊狹外方内圓孔徑一度有半周日輪也其陽經)¶
　(雙環表一丈七尺三寸裏一丈四尺六寸四分廣四/寸厚四分直徑伍尺四寸四分置于子午左右用八)¶
　(柱相固亦表裏畫周天度一面加釘亦加之銀釘半/在地上半隱地下雙間挾樞軸及玉衡望筩旋環于)¶
　(中也其隂緯單環外内廣厚周徑皆準陽經與陽經/相䘖各半内外俱齊面乎上為天下為地横周陽環)¶
　(謂之隂渾也靣上為兩界内外為周天百刻天頂單/環表一丈七尺三寸竪廣八尺厚三分直徑五尺四)¶
　(寸四分直中國人頂之上東西當卯酉之中稍南使/見日出入令與陽經隂緯相固如鳥殻之中黄然南)¶
<pb:KR3k0050_WYG_026-8a>¶
　(去赤道三十六度去黄道十二度去北極五十五度/去南北平各九十一度而强赤道單環表一丈四尺)¶
　(五寸九分横八分厚三分直徑四尺五寸八分赤道/者當天之中二十八宿之位也後魏斛蘭所造因著)¶
　(雙環規不能運動臣今所造轉運隨天仍度穿一穴/即知古者秋分日在角五度今在軫十三度冬至日)¶
　(在牽牛初今在斗十度隨穴退交不復差謬傍在卯/酉之南上去天頂三十六度而横置之黄道單環表)¶
　(一丈五尺四寸一分横八分厚四分直徑四尺八寸/四分是日之所行也故名黄道太陽陟降積嵗有差)¶
　(月及五星亦隨日度出入古無其器意斟酌以為率/故踈闊尤甚今設此環置赤道環内仍開闔使運轉)¶
　(出入四十八而極畫兩方周天東西列周天度數南/北列百刻可使見日知時上列三百六十刻與用卦)¶
　(相凖度穿一穴與赤道相交白道月環表一丈五尺/一寸五分横八分厚三分直徑四尺七寸六分月行)¶
<pb:KR3k0050_WYG_026-8b>¶
　(有迂曲遲速與日行緩急相反古亦無其器今創置/于黄道環内使就黄道為交合出入六十度以測每)¶
　(夜之月離亦上畫周天之度度穿一穴擬移交會諸/皆用銅鐵為之游儀四柱為龍以龍象天能興雲雨)¶
　(故以致飾也柱在四維崇四尺七寸水槽山崇一尺/七寸五分槽長六尺九寸髙廣各四寸地深一寸廣)¶
　(一寸五分龍下有山雲在水平槽之上並銅為之其/所測景視古星經宿度詳審較然初淳風造厯定二)¶
　(十四氣中晷與祖冲之長短互異未知其孰是及一/行作大衍厯詔太史測天下之晷求土中以為定于)¶
　(是一行上議曰周禮大司徒以土圭之深測土深日/至之景尺有五寸謂之地中鄭氏以為日景于地千)¶
　(里而差一寸謂尺有五寸者南戴日下萬五千里地/與星辰四游升降三萬里之中是以半之得地中焉)¶
　(在今潁川陽城宋元嘉中南征林邑以五月立表望/之日在表北景居表南于交州景在表南三寸於林)¶
<pb:KR3k0050_WYG_026-9a>¶
　(邑九寸一分交州距洛水陸九千里蓋山川囘折使/然以表考其徑當五千里也今所測交州夏至在表)¶
　(南長三寸三分與元嘉所測略同而使者還言於交/望極纔髙二十餘度八月海中望老人星下有列星)¶
　(粲然明大者甚衆古所未識乃渾天家以為常不見/者也葢隨所至為見如此大史監南宫説擇河南平)¶
　(地設水凖䋲樹八尺之表以引度之自滑臺白馬縣/夏至之晷尺有五寸七分自滑臺表南行百九十八)¶
　(里二百七十九歩得浚儀岳臺晷尺有五寸㣲强自/浚儀又南百六十七歩二百八十一歩得許州扶溝)¶
　(晷尺四寸四分自扶溝又南百六十里至上蔡武津/晷尺三寸六分半大率五百二十六里二十七十歩)¶
　(而晷二寸餘則舊説日千里而差一寸者妄矣今以/勾股法校陽城中晷夏至尺四寸七分八釐冬至丈)¶
　(二尺七寸一分半定春秋分五尺四寸三分以覆晷/斜視極出地三十四度十分度之四自滑臺浚儀扶)¶
<pb:KR3k0050_WYG_026-9b>¶
　(溝諸表視之大率三百五十一里八十歩而北極差/一度極之逺近旣異則黄道晷景固隨之而變矣又)¶
　(以圖經校安南日在天頂北二度四分極髙二十度/四分冬至晷七尺九寸四分夏至在表南三寸三分)¶
　(定春秋分二尺九寸三分差陽城十四度三分其徑/則五千二十三里矣又南至于林邑北至于鐵勒之)¶
　(地各差十七度四分則在鐵勒五月日在天頂南二/十七度四分極髙二十二度周圓百有四度常見不)¶
　(隱北至晷四尺一寸三分南至晷二丈九尺二寸六/分定春秋分晷五尺八寸七分其沒纔十五餘度夕)¶
　(沒亥西晨出丑東校其里數已在囘紇之北而骨利/幹極南之地猶在其南矣則知吳中常侍王蕃本鄭)¶
　(𫝊萬五千里為勾股斜射法考周徑之率以揆天度/徑五萬里者所謂以蠡測海者也不知目視不能及)¶
　(逺逺則微差其差不已遂與術錯譬游于大湖之中/廣袤不盈百里已見日月朝夕出入于湖中及浮大)¶
<pb:KR3k0050_WYG_026-10a>¶
　(海不知㡬千萬里猶見日月朝夕固出入其中也令/于朝夕之際俱設重差而望之必將大小同術無以)¶
　(分矣横既如此縱亦宜然古人所以歩圭影之意將/節宣和氣輔相物宜不在于辰次之周徑其所重厯)¶
　(數之意將欲恭授人時欽若乾象不在于渾蓋之是/非也而或者各信所傳以術天體謂渾天可任數而)¶
　(測天象可運筭而籌是術無稽之法於視聽之所不/及君子所富闕而不議者也誠以為蓋天耶則南方)¶
　(之度漸窄果以為渾天耶則北方之極寖髙此又渾/蓋家盡智畢議而未有能通其説者也則王仲任葛)¶
　(稚川之徒區區于異同之辨亦何益于人倫之數哉/今為覆矩圖南自丹穴北冀幽都每極移一度輙累)¶
　(其差于以稽日食之多少定晝夜之/長短而止則天下之晷皆恊其數矣)¶
　渾儀¶
<pb:KR3k0050_WYG_026-10b>¶
　㨿堯典仲夏星火至秦月令仲夏昏亢中大率遲二¶
　十六度今仲夏昏軫中又遲十七度(疏日先論堯典/中星多牽合月)¶
　(令乃吕不韋以秦厯增損周公時訓而為之者也大/抵季月中星與堯舜仲夏中星多合差其嵗差使然)¶
　(爾嵗差之說有以四十五年差一度者宋大明厯是/也有以百八十三年差一度者梁虞&KR1184;厯是也有以)¶
　(百八十三年差一度者梁祖冲之大同厯是也有以/四十八年差一度者唐開元之大衍厯是也虞喜謂)¶
　(五十年差一度何承天謂百年差一度皆未得其實/宋朝紀元厯以七十八年差一度最為宻率唐志有)¶
　(六考古史及日官候簿以通法紀之三千四十分度/之三十九太為一嵗之差蓋亦七十八年而差一度)¶
　(也崇天厯慶厯甲申冬至月在斗五度以嵗差之法/推而上之自慶厯甲申去唐開元甲子凡三百二十)¶
<pb:KR3k0050_WYG_026-11a>¶
　(一年日差五度故唐志云開元甲子日在赤道斗十/度是也又推而上之自開元甲子去漢太初元年丁)¶
　(丑凡八百二十七年日差十度故唐志云以開元太/衍厯嵗差引而退之則太初元年冬至日在斗二十)¶
　(度是也其太初厯云日在牽牛初為術疎矣自太初/丁丑推而上之去秦莊襄王元年一百四十五年日)¶
　(差二度冬至日當在斗二十二度故月令云日在斗/也自秦莊襄王元年推而上之去堯之甲子凡一千)¶
　(二十八年日差二十六度冬至日當在虚一度日沒/而昴中故堯典云日短星昴是也盖月令之中星不)¶
　(宗堯典固也用嵗差之法自漢以來迄于晉唐諸儒/皆以日在斗牛互為膠柱之說雖厯家亦不悟至宋)¶
　(梁以來厯家雖論其差儒者猶未深察故唐臣疏月/令中星參以堯典謂七星畢見果然則中星之度數)¶
　(不必考而玉衡為無用矣至宋朝命儒臣修唐志而/嵗差之法始明然先儒占日至所在星度多舉冬至)¶
<pb:KR3k0050_WYG_026-11b>¶
　(為例此獨仲夏中星者愚於/月令仲冬中星有疑故闕之)夫中星遲則日至所在¶
　不同而黄道隨之矣(黄道者光道也日之所行故曰/光道晉志載葛洪渾天儀註云)¶
　(謂黄道與赤東交于角五少弱西交於奎十四少强/南至斗二十一度北至井二十五度唐志云黄道春)¶
　(分於赤道交於奎五度太秋分與去道交於軫十四/度少南至斗十度北至井十三度愚按葛洪所引渾)¶
　(天儀註似是漢人所作其論黄道東西交南北至度/數近太初元年日行之度唐志則㨿開元甲子而云)¶
　(所以不同也至于漢志謂光道北至東井南至牽牛/東至角西至婁其北至冬交與葛洪同其南至西交)¶
　(與葛洪異盖班固主太初厯而云其大初厯謂冬至/日在牽牛初東漢賈逵已論其疎矣葛洪與賈逵一)¶
　(説也此所謂日至所在/不同而黄道隨之也)此只依堯典以著演紀之端¶
<pb:KR3k0050_WYG_026-12a>¶
　也(凡厯數所起謂演紀之端皇甫謐曰帝堯以甲辰/之嵗即帝位皇極經世書所載亦然凡在位七十)¶
　(年二十一年而得甲子即以為演紀之端是年天正/冬至日在虚一度以紀元厯歩之一萬分度之百二)¶
　(十八為一嵗之差凡七十八年日差一度自帝堯演/紀之端至漢太初元年丁丑積二千一百九十四年)¶
　(日差二十七度八千二百七十二分至唐開元甲子/積三千令一年日差凡三十八度四千一百二十八)¶
　(分至宋朝乾徳甲子積三千三百四十一年日差凡/四十一度四千八百四十分至慶厯甲申積三千三)¶
　(百六十一年日差凡四十二度五千八十八分至紹/興甲子積三千四百二十一年日差凡四十三度七)¶
　(千八百八十八分若不存演紀之端則積分計差之/法何所從始此所以只依堯典而著演紀之端也春)¶
　(秋文曜鈎云唐堯即位羲和作渾儀王蕃云渾天儀/者羲和之舊器也愚按堯典所載有厯有象故作渾)¶
<pb:KR3k0050_WYG_026-12b>¶
　(象渾象者羲和之舊器也安得不/著堯典之中星以為演紀之端乎)日月五星是七政¶
　皆緯星也(不動者為經星動者為緯星張衡云文曜/乎天其動者有七日月五星是也故曰七)¶
　(政皆緯/星也)今著黄道南北至去赤道各二十四度以驗¶
　日晷之長短(後漢志載張衡渾儀赤道横帶天之腹/黄道斜帶其腹去赤道表裏各二十四)¶
　(度晉志載葛洪渾天儀註赤道帶天之絃黄道出入/赤道極逺者去赤道二十四度唐志載一行黄道儀)¶
　(云赤道帶天之中以分列宿之度黄道斜運以明日/月之行五代司天考載王朴曰赤道者天之級帶也)¶
　(其勢圓而平紀宿度之常數焉黄道者日軌也其半/在赤道内半在赤道外去極二十四度所以著黄道)¶
　(南北至各二十四度也日晷長短之說漢志曰日近/極故晷短逺極故晷長日去極逺近難知要知晷景)¶
<pb:KR3k0050_WYG_026-13a>¶
　(者所以知日之南北也按周禮大司空以土圭之法/測土深日至之景尺有五寸謂之地中先儒皆謂地)¶
　(中今陽城是也立八尺之表日永景尺五寸日短景/丈三尺鄭康成註及考靈曜周髀靈憲王蕃陸續諸)¶
　(書並云日景于地千里而差一分隋志載元嘉十九/年遣使往交州測景夏至日景南出表三寸二分何)¶
　(氶天計陽城去交州路當萬里而景差一尺八寸二/分是六百里而差一寸也唐太史議曰交州去洛九)¶
　(千里蓋山川廻折使之然以表考其弦當五千里乎/開元十二年遣使天下候景太史監官說擇河南平)¶
　(地設水凖繩墨植表以引度之大率五百二十六里/晷差二寸餘南候林邑冬至晷六尺九寸夏至在表)¶
　(南五尺七寸比候鐵勒夏至晷四尺一寸三分冬至/晷二丈九尺二寸六分計陽城南距林邑六千一百)¶
　(一十二里五月日在天頂比六度北距鐵勒與林邑/正等則五月日在天頂南二十七度四分舊說千里)¶
<pb:KR3k0050_WYG_026-13b>¶
　(而差一度疎矣然則日晷長短之說不必以尺寸為/較大約測其晷極長則知日南至測其晷極短則知)¶
　(日北至如/斯而已)書十二次以來月之晦朔而嵗成矣(十二/次亦)¶
　(曰十二辰日月之所㑹也晉志云班固三統厯十二/次配十二野其言最詳又有費直說周易蔡邕月令)¶
　(章句所言頗有先後魏大史令陳卓更言郡國所入/宿度今合附而次之自軫十二度至氐四度為夀星)¶
　(於辰在辰鄭之分野屬兖州自氐五度至尾九度為/大火於辰在卯宋之分野屬豫州自尾十度至南斗)¶
　(十一度為析木於辰在寅燕之分野屬幽州自南斗/十二度至須女七度為星紀於辰在丑吳越之分野)¶
　(屬揚州自須女八度至危十五度為𤣥枵於辰在子/齊之分野屬青州自危十六度至奎四度為娵訾於)¶
　(辰在亥衞之分野屬并州自奎五度至胃六度為降/婁於辰在戍魯之分野屬徐州自胃七度至畢十一)¶
<pb:KR3k0050_WYG_026-14a>¶
　(度爲大梁於辰在酉趙之分野屬冀州自畢十二度至/東井十五度為實沈於辰在申魏之分野屬益州自東)¶
　(井十六度至柳八度為鶉尾於辰在未秦之分野屬雍/州自栁九度至張十六度為鶉火於辰在午周之分野)¶
　(屬三河自張十七度至軫十七度為鶉尾於辰在巳楚/之分野屬荆州此班固所志也其費直蔡邕之說所先)¶
　(後或一二度或三四度多不過六度又陳卓范蠡鬼谷/子張良諸葛亮譙周京房張衡並云角亢氐辰鄭兖州)¶
　(房心卯宋豫州箕尾寅燕幽州斗牛女丑吳越揚州虚/危子齊青州室壁亥衞并州奎婁胃戍魯徐州昴畢酉)¶
　(趙冀州觜參申魏益州井鬼未齊雍州栁星張午周三河/翼軫已楚荆州皆不計星度舉其大綱耳夫天運一周)¶
　(日移一度月移十三度十九分度之七日舒月速當其/同謂之合朔舒先速後近一逺三謂之弦相與為衡分)¶
　(天之中謂之望以速及舒光盡體伏謂之晦凡十二晦/朔而成歲矣張衡靈憲曰日譬則火月譬則水火則外)¶
<pb:KR3k0050_WYG_026-14b>¶
　(光水則含影故月光生於曰之所照魄生於日之所蔽/當日則光盈就日則光盡也皇極外書占月本黑受日)¶
　(之光而白與靈憲之說合此所以有晦朔也星家於諸/緯行度皆能著厯惟月行最速未及八刻已移一度)¶
　(不可著厯其為算法積分成度求之久逺易致差訛/欲明其要不若求之晦朔日之所次則月之所會也)¶
　(自朔日計之每日行十三度十九分度之七至晦又/求其㑹則弦望所次皆可得而推雖不中不逺矣日)¶
　(月之行皆有盈縮日盈月縮則後中而朔月盈日縮二/則先中而朔故曰雖不中不逺矣日月之㑹是為十)¶
　(次十二次之所㑹則十二朔之所紀也十二晦朔雖/曰成歲常有餘分葢日行三百六十五日有二十五)¶
　(刻雖周天月行二十九日有五十三刻强而與日會/凡三百五十四日有三十七刻而十二晦朔終矣每)¶
　(歲餘十日有八十八刻三歲餘三十二日有六十四/刻而置閏二十九日有五十三刻尚餘三日有十一)¶
<pb:KR3k0050_WYG_026-15a>¶
　(刻通十九嵗計之共餘二百六日有七十二刻凡置/七閏父二百六日有七十二刻而無餘分故揚雄太)¶
　(𤣥十九嵗為一章一章者閏分盡也按六厯諸緯與/周髀云日月同起於度端日舒月速凡日行十九周)¶
　(月行二百五十四周而復㑹於端是為一章後漢志/曰閏七而盡其嵗十九名之曰章是也四章為蔀蔡)¶
　(邕月令章句七十六年為蔀首是也二十四蔀曰紀/紀法一千五百二十年三紀為元韓子曰四千五百)¶
　(六十嵗為元是也此所以書十/二次以求月之晦朔而成嵗矣)其餘緯星自可隨其¶
　遲速以數歩之也(上文旣明日月之行矣其餘緯星/謂五星也木東方曰嵗火南方曰)¶
　(熒惑金西方曰太白水北方曰辰星土中央曰鎮星張衡/靈憲曰日者陽精之宗月者隂精之宗五星者五行之)¶
　(精也日行黄道月與五星皆出入黄道也隋志載宋/元嘉十七年作小渾天其日月五星悉居黄道不著)¶
<pb:KR3k0050_WYG_026-15b>¶
　(出入之度蓋為之大約云唐志載李淳風黄道儀以/玉横旋規别帶日道旁列二百四十九交以攜月游)¶
　(一行更造游儀黄道内施白道月環其法大煩所以/難述然則月與五星大約出入黄道其纎悉則付之)¶
　(造厯者考其出入之度以推日月之交蝕五星之留/連有差則以渾天占之盖渾天者象也厯紀其詳象)¶
　(著具畧厯象與天合則黄道差而七政不齊其厯與/象皆當脩也按漢志月有九行者黑道二出黄道北)¶
　(赤道二出黄道南青道二出黄道東白道二出黄道/西一行考月行出入黄道為圖三十六究九道之增)¶
　(損作大衍厯五代司天考王朴明九道以歩月作欽/天厯曰九道者月軌也其半在黄道内半在黄道外)¶
　(去極逺六度出黄道謂之正交入黄道謂之中交自/古雖有九道之說蓋亦知之未詳徒有祖述之文而)¶
　(無推歩之用今以黄道一周分為八節一節之中分/為九道盡七十二道而使日月無所隱其邪正之勢)¶
<pb:KR3k0050_WYG_026-16a>¶
　(焉蓋月之出入黄道時異而日不同非渾天所能述/要之極逺不過六度則大數可知矣五星行度有舒)¶
　(有速金水輔日而行謂之輔星一嵗一周天火曰熒/惑二嵗周天木曰嵗星嵗易一次十二嵗而周天土)¶
　(曰填星三十嵗而周天其盈縮也近日而疾遠日而/遲去日極逺勢盡而留此其大畧也或曰七政不齊)¶
　(則厯當修固矣渾象亦有修乎曰安得無修觀堯典/與月令中星不同則黄道之交至凡七十八年一修)¶
　(矣黄道定而七政齊故曰其餘緯/星自可隨其遲速以數歩之也)經星有微有著凡¶
　萬有一千五百二十(前漢志云凡天文在圖籍昭昭/可知者經星常宿中外宫凡百)¶
　(八十一名積數七百八十三星皆有州國官宫物類/之象張衡靈憲曰星也者體生于地精成于天列居)¶
　(錯時各有攸屬中外之宫常明者百有二十四可名/者二百二十為星二千五百而海人之占未存焉微)¶
<pb:KR3k0050_WYG_026-16b>¶
　(星之數蓋萬有一千五百二十庶物蠢蠢皆得繫命/晉志云武帝時大史令陳卓總甘石巫咸三家所著)¶
　(星圖大凡二百八十三官一千四百六十四星以為/定紀蓋靈憲所謂常明可名之星者也唐志云使者)¶
　(大相元大言交州望極纔髙二十餘度八月海中望/見老人下列星燦然明大者其象古所未識乃渾天)¶
　(象所謂常沒地中者也大率去南二十度以上之星/則見蓋靈憲所謂海人之占未有存焉者也微星不)¶
　(可勝窮故舉而當諸萬物之數/曰萬有一千五百二十者也)今斜倚南北樞去地¶
　高深三十六度以象二樞(王蕃曰天地之地狀如鳥/卵天包地外猶殻之裹黄)¶
　(也周旋無端渾渾然故曰渾天也又曰渾象之設地/當在天中其勢反觀其形地為匡於已解者無異在)¶
　(内盖自古作渾象皆然惟吳諸葛衡與宋錢樂之所/作使居於天中後之人亦不用其法盖其勢不便也)¶
<pb:KR3k0050_WYG_026-17a>¶
　(今置木櫃以為地平蓋從古法葛洪曰北極去三十/六度南極入地三十六度兩極相去一百八十二度)¶
　(半强繞北極徑七十二度常見不隠繞南極七十二/度常隱不見唐志曰地二百五十一里八十歩而極)¶
　(差一度林邑極髙十七度四分周圓三十五度常見/不隱鐵勒極髙五十二度周圓百四度常見不隱然)¶
　(則南北極去地髙深各三/十六度據陽城而言者也)著赤道帶天之腹書二十¶
　八舍以分周天之度而昏旦之中星定矣(二十八舍/者二十八)¶
　(宿之度數也以日月五星之所次舍故諸志亦曰二/十八舍也東漢志載永元大史黄道銅儀以角為十)¶
　(三度亢十度氐十六房五心五尾十八箕十斗二十/四四分度之一牽牛七須女十一虚十危十六營室)¶
　(十八壁十奎十七婁十一胃十五昴十二畢十六觜/三參八東井三十輿鬼四柳十四星七張十七翼十)¶
<pb:KR3k0050_WYG_026-17b>¶
　(九軫十九唐志大衍厯南斗二十六牛八須女十二/虚十八危十七營室十六東壁九奎十六婁十二胃)¶
　(十四昴十一畢十七觜觽一參十東井三十二輿鬼/三柳十五星七張十八翼十八軫十七角十二亢九)¶
　(氐十五房五心五尾十八箕十一為赤道其畢觜觽/參輿鬼四宿度數與古不同舊註角距星去北極九)¶
　(十一度亢八十九度氐九十四度南斗一百一十六/度牛百六度虚百四度危九十七度營室八十五度)¶
　(東壁八十六度奎七十六度婁八十度胃昴七十四/度畢七十八度觜觽八十四度參九十四度東井七)¶
　(十度輿鬼七十八度柳七十七度七星九十一度張/九十七度翼九十七度軫九十八度一行大衍厯角)¶
　(距星去北極九十三度半亢九十一度半氐九十八/度房一百一十度半心一百一十度尾百二十四度)¶
　(箕百二十度南斗百一十九度牽牛百四度須女百/一度虚百一度危九十七度營室八十三度東壁八)¶
<pb:KR3k0050_WYG_026-18a>¶
　(十四度奎七十二度婁七十七度胃昴畢七十六度/觜觽八十一度參九十三度東井六十八度輿鬼六)¶
　(十八度柳八十度半七星九十三度半張百度翼百/三度軫百度今用一行大衍厯更定度數較之於古)¶
　(猶為精矣此所以著赤道帶天之腹書二十舍以分/周天之度也定昏旦之中星其妙法尤詳舜典曰在)¶
　(璇璣玉衡以齊七政鄭康成云其轉運者為璣其持/正者為衡皆以玉為之七政者日月五星也以璣衡)¶
　(視其行度以觀天意也馬融曰渾天儀可旋轉故曰/璣所謂衡者其横簫也所以視星辰也璿為璣玉為)¶
　(衡天象日月五星皆以此度知其盈縮進退愚按二/説皆謂衡以視星辰之行度非謂以衡望璣也惟蔡)¶
　(邕盖天説謂圓者為璣其徑八尺以璿玉為之懸而/運之以象天之行直者為衡其長八尺以美玉為之)¶
　(孔徑一寸從下望璣以視星辰唐孔頴達疏遂採蔡/邕説謂懸璣以象天而以衡望之轉璣窺衡以知宿)¶
<pb:KR3k0050_WYG_026-18b>¶
　(宿且邕謂璣為蓋天懸而運之其徑八尺畫圖列宿/故以稠槩管窺則亂矣况在函丈之内安用八尺之)¶
　(管窺乎其說殊不可曉然則當從鄭安成馬融之說/以衡視星辰之行度得之矣今採諸家之說為圖以)¶
　(附於後又按隋志載梁天監中祖晅曰錯綜經註以/推地中其法曰先驗昏旦定刻漏分辰次乃立表於)¶
　(凖平之地名曰南表候日中更立一表於南表影末/名曰中表以望北極樞而立北表令參相直三表皆)¶
　(以懸凖定乃觀三表直者其立表於地即當子午之/正三表曲者當更求之又以春秋二分之旦日出東)¶
　(方乃立表於中表之東名曰東表是日之夕入西方/半體又立表於中表之西名曰西表乃觀三表直者)¶
　(則其地處卯酉之正也南北經之東西緯之各徑百/有二十一尺四分尺之三規而圓之周三百六十有)¶
　(五尺四分尺之一以象周天之度漏刻工水正日之/昏從中表之北望之以候二十八宿之先至使與南)¶
<pb:KR3k0050_WYG_026-19a>¶
　(表及中表相為中星也至明昏時更望之星則西過/一度乃移南表一尺以望之又明日昏時星復西過)¶
　(一度又移南表一尺以望之至後日昏當表即是前/日度分之盡也如是為法至三百六十五日始候之)¶
　(星還而當中蓋太史占候中星之法至是為特詳愚/謂三表之設善矣更當以玉衡望之其法始備故併)¶
　(圖于/後)¶
<pb:KR3k0050_WYG_026-20a>¶
¶
<pb:KR3k0050_WYG_026-21a>¶
　(右玉衡與璇璣為二器互相為用不可缺一故舜典/並言之若共為一器安得並言哉先儒皆知璇璣為)¶
　(渾儀玉衡為横簫然欲二者必合為一器則膠矣按/張衡作渾天儀於宻室轉之以告靈臺觀天者皆如)¶
　(合符則知渾儀之轉在宻室而横簫之觀在靈臺二/者互相為用不可缺也至吳時玉蕃制渾儀乃設游)¶
　(筩于其中謂之玉衡其說以為有璣而無衡但謂之/渾象不謂之渾儀此强分别也儀謂儀形象謂法象)¶
　(儀象豈有二哉隋志採王蕃之說謂張衡所造止是/渾象而譏何承天莫辨儀象之異以為乖戾此乃蔽)¶
　(王蕃之新論而不解張衡之舊制云耳所載魏劉曜/光初云年孔挺作鐵儀其規有六其外四規不動其)¶
　(内雙規徑八尺其轉運屬雙軸雙軸之間置衡長八/尺通中有圓孔徑一寸當衡之半兩傍有闕各注著)¶
　(雙軸衡既隨内窺東西轉運又自於雙軸之間得南/北低昻觀此所云玉衡在渾儀中乃為贅物有之無)¶
<pb:KR3k0050_WYG_026-21b>¶
　(用去之無損果何為哉又載後魏晁崇作與劉曜大/同蓋互相倣述也唐李淳風作銅儀其外四規不動)¶
　(號曰六合儀其内雙規徑八尺轉於六合之内號曰/三辰儀去極為軸傍轉于内貫玉衡在𤣥樞之間而)¶
　(南北游號曰四游儀此所云與劉曜所作無以異也/一行銅儀徑四尺五寸九分玉衡長四尺五寸八分)¶
　(旋于軸中其制亦與劉曜相類皆附會王蕃之說牽/合璣衡以為一器其實無義理也王蕃之說曰渾儀)¶
　(以察三光以窺分宿度渾象以著天體以布星辰愚/謂更言之曰衡以察三光以分宿度璣以著天體以)¶
　(布星辰斯三者考于天蓋宻矣/如此然後昏旦之中星定之矣)其餘經星自可因而¶
　出沒以象占之也(上文既明北極及二十八宿之方/位度數矣其餘經星謂如靈憲所)¶
　(載常明可名之星也方位度數既定則出沒之時可/知矣出沒之時定則其疎宻鱗次之象皆可按圖而)¶
<pb:KR3k0050_WYG_026-22a>¶
　(占之矣舊經文昌二星在輿鬼四星在東井北斗樞/在七星一度璇在張二度璣在箕二度權在翼八度)¶
　(衡在軫八度開陽在角七度杓在亢四度天闗在黄/道南四度天樽天桴在黄道北天江天髙狗國外屏)¶
　(雲雨虚梁在黄道外天囷土功吏在赤道外上台在/東井中台在七星建星在黄道北半度天苑在昴畢)¶
　(王良在壁外屏在觜雷電在赤道外五度霹靂在赤/道外四度八魁在室長垣羅堰當黄道唐一行測文)¶
　(昌四星在柳一星在鬼一星在東星北斗樞在張十/三度半璣在翼十三度權在翼十七度半開陽在角)¶
　(四度少杓在角十二度少天闗天江天樽天桴天髙/狗國外屏皆當黄道雲雨在黄道内七度虚梁在黄)¶
　(道内四度天囷當赤道土功吏在赤道内六度上台/在柳中台在張建皇在黄道半北四度半天苑在胃)¶
　(昴王良四星在奎一星在壁外屏在畢雷電在赤道/内二度霹靂四星在赤道内一星在外八魁五星在)¶
<pb:KR3k0050_WYG_026-22b>¶
　(壁四星在營室長垣在黄道北五度羅□在黄道北/凡圖星辰之象其法有二一曰渾天其圓如彈一曰)¶
　(蓋天其圓如蓋渾天全象天體蓋天南方之度反闊/所以不類漢末揚子雲難盖天八事以道渾天其後)¶
　(桓譚鄭𤣥蔡邕陸續各陳周髀之違周髀即蓋天之/說也其本庖羲氏立周天厯數其所傳則周公受于)¶
　(殷商周人志之故曰周髀髀股者表也其言天之居/如倚蓋極天之中而今在人北所以知天之形如倚)¶
　(蓋也天傍轉如推磨而左行日月右行隨天左轉譬/之蟻行磨石之上磨左旋而蟻右去磨疾而蟻遲故)¶
　(不得不隨磨而左㢠廻焉此其說亦可取又謂曰朝出/陽中暮入隂中夏時隂少故日長冬時隂多故日短)¶
　(此則疎而未詳也愚謂今之星圖凡可以鋟木立石/者皆蓋天之遺也渾天不可以鋟木勒石亦有以二)¶
　(分二至為四圍而鋟木勒石者反不如蓋天之圖南/方之度天當狹而反闊其星當宻而反疎亦勢不得)¶
<pb:KR3k0050_WYG_026-23a>¶
　(不爾觀者以意會之可也按隋志髙祖平陳得善天/官者周墳乃命之參校周齊梁陳官私舊圖刋其大)¶
　(小正彼疎宻依凖甘石巫咸三家星位以為蓋圖旁眀/摘始分甄表常度并具黄赤二道内外兩規懸象著)¶
　(躔度攸次星之隱見雲漢昭囘宛若穹蒼將為正範/唐志李淳風以為蓋天之說天地中髙而四瀆隤日)¶
　(月相隱可以為晝夜繞北極常見者謂之上規繞南/極常隱者謂之下規赤道横絡者謂之中規今取以)¶
　(附于/後)¶
<pb:KR3k0050_WYG_026-24a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_026-24b>¶
　(右蓋天之說與渾天並行于世其外又有宣夜之說/謂天子無質仰而瞻之髙逺無極眼瞀精絶故蒼然)¶
　(也日月衆星自然浮生虚空之中其行其止遲疾任/情其無所係著可知矣若綴附天體不爾也虞喜因)¶
　(宣夜之說作安天論虞聳又立窮天論姚信造昕天/論隋志載劉焯曰蓋及宣夜三說並驅平昕安窮四)¶
　(天騰沸大抵四天之說皆宣夜之遺晉志蔡邕之說/曰宣夜之說絶無師法周髀術數具存考驗天狀多)¶
　(所違戾惟渾天近得其情又曰渾天之說其來久矣/綿代相傳史官禁宻學者不覩故宣夜騰沸是故儀)¶
　(象昭著莫如渾天其次蓋天猶有考焉/至于宣夜其説無取所以世𫝊之也)若求其備¶
　雖萬機千械不足以盡之如舉其綱而知衆目之¶
　隨則是亦足矣(自古渾天之作其尺度之廣者莫如/晁崇李淳風其機械之巧者莫如張)¶
<pb:KR3k0050_WYG_026-25a>¶
　(衡一行古舊渾象以二分為一度凡周七尺三寸半/或曰洛下閎之所作也張衡更制以四分為一度凡)¶
　(周一丈四尺六寸一分王蕃折衷二家以三分為一/度凡周一丈九寸五分之三也宋太史令錢樂之考)¶
　(述吳葛衡之說鑄銅為儀使地居于天中以錢動之/天動而地止比古制差大亦不過以五分為一度凡)¶
　(周一丈八尺二寸五分大而已惟晁崇鐵儀李淳風/銅儀各有内外規其内規各徑八尺凡周二丈四尺)¶
　(故其尺度之廣無如晁崇李淳風之儀雖大皆須人/運非能自運也惟張衡一行渾儀各以漏水轉之衡)¶
　(為闗棙轉瑞輪蓂莢於堦下依月盈虚依厯關開落/崔子玉稱其制作侔造化一行立二木人於平地工)¶
　(前置鐘鼓以候辰刻每一辰則自然撞鐘每一刻則/自然擊鼔皆於櫃中關鎻相持轉運踓同而遲速各)¶
　(異史臣稱其妙過前古無幾銅鐵亦澁不能自轉故/曰萬機千械不足以盡之大抵渾天之設欲知日出)¶
<pb:KR3k0050_WYG_026-25b>¶
　(沒之時某星始見某星當中某星已沒如斯而已矣/以水運之當昏而日未沒而未昏而日沒則如之何)¶
　(未免節其漏水以求其齊孰若以人運之及齊而止/不亦易且簡乎蓋渾儀與刻漏不同刻漏逐刻候故)¶
　(不可以人運渾儀雖昏旦候日中及夜中皆不候故/不必以水運之不以水運則機械之巧可以已矣不)¶
　(然自張衡與一行之外為渾儀者衆矣何為不以水/運也且王蕃言張衡渾天儀為器傷大難動移一行)¶
　(言李淳風黄道儀法頗難述遂致寖廢然則為兹器/者非不務求簡易也蓋患乎星辰之稠穊焉耳愚採)¶
　(古法作小渾天書星名而不畫其象所以著易簡之/理也以一分為三度象天極函三之道徑四寸有竒)¶
　(以象四時周一尺二寸有竒以象十二月其竒以象/閏故曰舉其綱而知衆目之隨則是亦足矣舉其綱)¶
　(者謂其中星正而萬有一千五百二十之星皆正也/於戱以天地之大而述之於四寸之儀天地可運之)¶
<pb:KR3k0050_WYG_026-26a>¶
　(掌上矣乃作渾象而患乎器之不能存也又為之圖/圖亦豈能有哉當明其理至於理則無時而不存矣)¶
　(中庸曰天地之道可一言而盡也其為物不貳/則其生物不測又曰上天之載無聲無臭至矣)¶
<pb:KR3k0050_WYG_026-27a>¶
¶
<pb:KR3k0050_WYG_026-28a>¶
　(右渾天說愚既摘取大象出具傍又疏其詳於此竊/以為至簡至易可以置之几案之上暇日悠然見之)¶
　(目擊而道存焉則知天/地之所以為天地也)¶
　　渾象續說¶
　(宋朝太平興國中命巴人張思訓創渾儀大率依倣/一行之法激水運轉加以樓板層髙丈餘以藏闗柱)¶
　(冬月用水銀代水以防碍澁撞鐘擊鼓之外復有摇/鈴執牌之報太宗詔置於文明殿題曰太平渾儀自)¶
　(思訓死機繩斷壞無復知其法制者至道中韓顯符/皇祐中周琮及熙寧元豐新造渾天皆不以水運以)¶
　(是知機械之巧可以已矣元祐初吏部尚書蘇頌舉/吏部守當官韓公㢘更造渾儀復以水運著新儀象)¶
　(法要三卷藏之太史謂水運者為渾天儀不以水運/者止曰銅候儀其說以至道皇祐熙寜新舊渾儀當)¶
<pb:KR3k0050_WYG_026-28b>¶
　(時翰林院天文院及太火局所用皆是銅候儀不得/不為渾天儀盖信用韓公㢘矜尚機巧之事非通論)¶
　(也其制木閣五層司晨擊鼔摇鈴執牌出沒於閣内/皆依倣張思訓之舊兩極内置直距直距夾望筒使)¶
　(南北低昂旋轉持正窺測七曜皆依循行之法以望/筒在渾儀腹中實無所用也乃出新意使望筒常指)¶
　(日日體常在銅竅中所謂窺測七曜者如是而已矣/且望筒果能于渾儀中窺測七曜又何用臺上測驗)¶
　(哉必今使人于其傍騐星在之次與臺上測驗者相/應以不差為凖是窺測七曜常在臺上不在望筒也)¶
　(由是觀之望筒當設於司天臺/上不當在渾天儀腹中明矣)¶
　(漢晉以來占天者率以渾儀為定然求之之法詳且/宻載於書可考者鮮焉又其為器乃至一丈八尺有)¶
　(竒原非可為凡格之玩余于丁已嵗始得渾儀書于/吉州守胡公而又以未見其器為恨旣來郴乃得之)¶
<pb:KR3k0050_WYG_026-29a>¶
　　渾象總論¶
　前璇璣合為一器從晉唐以來悉祖王蕃李淳風一¶
　行為之說儒先星厯家皆依倣之獨建安江黙疏渾¶
　象分為二器今揆之以理似為近之何也機械雖巧¶
　皆人為也一涉人為雖水運人運之不同而其轉旋¶
　不得不均停畫一守為定法若夫天象之周旋乃自¶
　然之化機也列宿次舍度數固一定不易而氣運流¶
　行莫知端倪日月五星參差不齊人止能隨其變動¶
<pb:KR3k0050_WYG_026-29b>¶
　以窺測之效法之云耳雖盡夫人之智巧千機萬械¶
　莫能先其氣化為之變動遲疾使天象之由乎人也¶
　觀宿度本不變者也堯時日中星昴今已移六十五六¶
　度矣縱使羲和在今執虞廷之璣衡以窺今日之中¶
　星恐不得不因天象之變動以遷移其衡管于一人¶
　之機械奚取哉况璣衡之設本以齊七政使人知順¶
　天時勤民事非以觀玩為也是故璣衡可以象天之¶
　璇轉而天象不由璣衡以轉旋然運轉者璣也持正¶
<pb:KR3k0050_WYG_026-30a>¶
　者衡也璣運轉于密室于以象天體布星辰衡持正¶
　於靈臺於以察三光分宿度二者並行不悖不特衡為¶
　有用可以定昏旦之中星一定凡萬有一千五百二¶
　十之星皆得其正日月五星其遲留順逆亦于此乎¶
　察之矣否則衡以望璣縱于璣中宿度一毫不爽其¶
　于天象密移變動不測者何與哉可見天活物也窺¶
　測天象以敬授民時須有活法可也且器求實用雖¶
　古之衡在璣中今置璣于室移衡于臺使璣衡兩得¶
<pb:KR3k0050_WYG_026-30b>¶
　其用亦無不可者故復採其說以俟精渾天儀象之¶
　君子云¶
　　渾天儀總論¶
　言天者有三家一曰葢天二曰宣夜三曰渾天蔡邕¶
　言宣夜之學絶無師承周髀術數具存考驗天體惟¶
　渾天者近得其情所謂周髀者即葢天之說也其言¶
　天地中髙而四隤日月相隠蔽以為晝夜矣又云天¶
　形南髙而北下日出髙故見日入下故隠天之居如¶
<pb:KR3k0050_WYG_026-31a>¶
　倚葢極在人北是其證也所謂宣夜者惟漢郗萌記¶
　先儒所傳而云天本無質日月衆星浮生虚空之中¶
　其行其止皆須氣焉晉虞喜因宣夜之說於是而有¶
　安天之論虞聳亦祖宣夜之說於是而有穹天之論¶
　呉姚信又以天之體南低北髙於是而有昕天之論¶
　此皆好竒徇異之說非極數談天者也葢宣夜有其¶
　名而無其𫝊周髀有其術而無其驗惟渾天謂地居¶
　中而天周焉日在地上為晝日在地下為夜雖王仲¶
<pb:KR3k0050_WYG_026-31b>¶
　任據葢天之說以駁渾儀而葛洪釋之曰周天之度¶
　半覆地上半遶地下故二十八宿半見半隠天轉如¶
　車轂之運晉志載黄帝書曰天在地外水在天外水¶
　浮天而載地者也易之晉坤下離上以證日出於地¶
　明夷之離下坤上以證日入於地需之乾下坎上此¶
　亦天入水中之象也當有何損而謂為不可乎故歴¶
　代所用多用渾天(宋朝韓顯/符渾天法)象序曰自伏羲立渾儀¶
　則北極髙下量日影短長定南北東西觀星間廣狹¶
<pb:KR3k0050_WYG_026-32a>¶
　則伏羲已有渾儀矣隋志曰唐堯即位羲和立渾儀¶
　舜璇璣玉衡以齊七政而璇璣即渾天儀也是知渾¶
　儀者天地造化之準隂陽厯數之元自古聖帝明王¶
　莫不用是以精察天象故前漢則有洛下閎渾天儀¶
　東漢則有張衡渾天儀在呉則有王蕃渾天儀在晉¶
　則有陸績渾天儀在宋元嘉中則有錢樂之渾天儀¶
　唐貞觀則有李淳風渾天儀在開元則有梁令瓚黄¶
　道游儀而其中之最精詳者則漢之張衡唐之李淳¶
<pb:KR3k0050_WYG_026-32b>¶
　風為可考也張衡之儀以八尺圓體而具天地之象¶
　則有内規外規有南極北極有黄道赤道以至於二¶
　十四氣二十八宿與夫日月五星之屬莫不咸在轉¶
　之以漏水告之於靈臺而星中出沒與天相值若合¶
　符節故崔子玉為之銘曰其數術窮天地制作侔造¶
　化范曄云其範圍兩儀天地無所藴其靈陸公紀之¶
　云衡為推步七曜之道度歴象昏明之證候校以四¶
　八之氣考以刻漏之分占晷影之往來求形證於事¶
<pb:KR3k0050_WYG_026-33a>¶
　情莫密於此則張衡之渾天為可考也淳風之儀表¶
　裏三重曰六合儀曰三辰儀四游儀皆儀之别也天¶
　經金渾金當璿璣者儀中之規也上列十日十二辰¶
　三百六十五度中著日月五星列宿相距下為元樞¶
　主衡遊以横筩以觀象而察器者儀之用也推驗之¶
　法本於黄道葢帶天之中距極南北定而不易者赤¶
　道也視日所照以為光道發斂不時者黄道也治厯¶
　者不難於算平朔而難於定氣差制儀者不難於規¶
<pb:KR3k0050_WYG_026-33b>¶
　赤道而難於規黄道是以太宗置於凝暉而用以測¶
　候此則淳風之渾儀為可考也漢自張衡渾儀之外¶
　而洛下閎之儀君子亦有取焉晉志曰漢太初洛下¶
　閎等造圓儀以攷厯度揚子雲論渾天亦曰洛下閎¶
　營之鮮于妄人度之耿夀昌象之幾乎莫能違也此¶
　豈非洛下閎之可取者乎唐自李淳風之後梁令瓚¶
　之黄道游儀君子亦有取焉唐志曰令瓚以木為游¶
　儀使黄道運行以追列舍之變因二分之中以立黄¶
<pb:KR3k0050_WYG_026-34a>¶
　遺法者也嘗觀蘇頌上儀象法要於元祐中有曰古¶
　人測候天數其法有二一曰渾天儀二曰銅候儀又¶
　按呉王蕃云渾天儀者羲和之舊器又有渾天象者¶
　以著天體以布星辰二者以考于天葢密矣詳此則¶
　渾天儀銅候儀之外又有渾天象凡三器也渾天象¶
　歴代罕傳其象惟隋書志稱梁秘府有之云元嘉中¶
　所造由是言之古人候天具此三器乃能盡妙今惟¶
　一法誠恐未得精密古人言天有周髀之術以鈎股¶
<pb:KR3k0050_WYG_026-34b>¶
　法推考天度若通此算術則天數從可知矣唐開元¶
　中太史監南宫說等馳往安南蔡尉等州測候日景¶
　一行以南北日影校量用勾股法算之即此法也雖¶
　然一行作大衍厯詔太史測天下之晷求其地中以¶
　為定數其議曰周禮大司徒以土圭之法測土深日¶
　至之景又有五寸謂之地中鄭氏以為日景於地千¶
　里而差一寸南宫說擇河南平地度之大率五百餘¶
　里晷差一寸而舊說謂王畿千里影差一寸妄矣原¶
<pb:KR3k0050_WYG_026-35a>¶
　道以赤道定位黄道游仰月環白道動與天合簡而¶
　易從一行是之乃奏令瓚所謂日道月交皆自然契¶
　合於推步尤要此豈非梁令瓚之可取者乎其他如¶
　後漢之銅儀則有以銅而為儀者矣後魏之銕儀則¶
　有以銕而為儀者矣宋元嘉之小儀則曰小渾天李¶
　淳風之木渾則曰木渾圖唐明皇武成殿之水渾天¶
　則運以水者也張子平之候風地動儀則又用之以¶
　測地者也若夫曰赤道曰黄道此其法之不同者也¶
<pb:KR3k0050_WYG_026-35b>¶
　曰單規曰雙規曰雙環規其制之不同者也葢至宋¶
　朝張思訓之渾儀則作於太平興國之中其制則有¶
　地軸地輪地足之異有横輪側輪斜輪之别晝夜長¶
　短之刻日月五星之度皆具焉而其機轉之用皆隠¶
　於樓中此又踵一行令瓚之遺象者也韓顯符之渾¶
　儀則成於大中祥符之間其制則有游規直規之别¶
　黄道赤道之分曰窺曰管曰平準皆其儀之號也曰¶
　龍柱曰水臬皆其號之殊也此又本乎淳風一行之¶
<pb:KR3k0050_WYG_026-36a>¶
　古人所以步圭影之意將以節宣和氣輔相物宜不¶
　在於辰次之周徑其所以重厯數之意將以恭授人¶
　時欽若乾象不在於渾葢之是非若乃述無稽之法¶
　於視聼之所不及則君子當缺而不議也而或者各¶
　守所傳之器以術天體謂渾元可任數而測天象可¶
　運算而闚迭為矛盾誠以為葢天耶則南方之度漸¶
　狹以為運天耶則北方之極漫髙此二者葢渾葢之¶
　家盡智畢誠未有能通其說也則王仲任葛穉川區¶
<pb:KR3k0050_WYG_026-36b>¶
　區於異同之辨何益人倫之化哉凡晷度冬夏不同¶
　南北亦異先儒一以星數齊之遂失其實今更為覆¶
　規圖南自丹穴北暨幽都每極移一度輒累其差可¶
　以稽日食之多少定晝夜之長短而天下之晷皆叶¶
　其數矣唐末邊㒺修厯術服其精萃以為不刋之數¶
　也¶
<pb:KR3k0050_WYG_026-37a>¶
　¶
　¶
　¶
　¶
　¶
　¶
　¶
　¶
<pb:KR3k0050_WYG_026-37b>¶
　量天景尺式　長四尺八寸　寛一寸　厚四分¶
　　面劃以時刻分以刻數首有二宂以定南北二極¶
　　之天表上宂深一分半下宂深一分兩旁墻刻天¶
　　表寸數以草量截安宂内對日影正中墨為表頭¶
　　盡處是其時也¶
　　皆刻以節氣用表分寸而為凖驗之規¶
　冬至日在斗二十度去極一百五十五度影一丈三¶
　　尺三寸¶
<pb:KR3k0050_WYG_026-38a>¶
　小寒日在女二度去極一百一十三度影一丈二尺¶
　　三寸¶
　大寒日在虚半强去極一百一十度影一丈一尺¶
　立春日在危十度大强去極一百六度影九尺六寸¶
　雨水在室八度大强去極一百一度影七尺七寸五分¶
　驚蟄日在壁八度强去極九十五度影六尺五寸¶
　春分日在奎十四度少强去極九十一度少强影五¶
　度尺二寸¶
<pb:KR3k0050_WYG_026-38b>¶
　清明日在胃一度去極八十三度少强影四尺一寸¶
　　五分¶
　榖雨日在昴二度大强去極七十七度影二尺五寸¶
　立夏日在畢七度去極七十三度影二尺五寸¶
　小滿日在參四度去極六十九度影一尺六寸九分¶
　芒種日在井二度半弱去極七十七度少弱影一尺¶
　　六寸八分¶
　夏至日在井二十五度半弱去極六十七度强影一¶
<pb:KR3k0050_WYG_026-39a>¶
　　尺五寸¶
　小暑日在柳三度大弱去極六十七度影一尺五寸¶
　大暑日在星四度强去極七十度影二尺¶
　立秋日在張一十二度少弱去極七十二度半弱影¶
　　二尺二寸五分¶
　處暑日在翼九度半弱去極七十八度半弱影二尺¶
　　三寸少弱¶
　白露日在軫六度大强去極八十四度少强影四尺¶
<pb:KR3k0050_WYG_026-39b>¶
　　二寸五分¶
　秋分日在角五度少去極九十一度半弱影五尺五¶
　　寸二分¶
　寒露日在亢八度少弱去極九十六度大强影六尺¶
　　八寸五分¶
　霜降日在氐十四度少强去極一百八十二度强影¶
　　八尺四寸¶
　立冬日在尾四度半去極一百七度少强影一丈八¶
<pb:KR3k0050_WYG_026-40a>¶
　　寸二分¶
　小雪日在箕一度大強去極一百八十一度弱影一¶
　　丈四寸¶
　大雪日在斗六度去極一百八十一度弱影一丈二¶
　　尺五寸六分¶
　新安陳氏曰四分度之一者周天少度外其零數有¶
　一度四分中之一分也以對周歳全日外其零日亦¶
　有一日四分中之一分所謂四分日之一也九百四¶
<pb:KR3k0050_WYG_026-40b>¶
　十分為百其二百三十五分即四分中一分九百四¶
　十分日之二百三十五即四分日之一也月一日不¶
　及天十三分有竒是不及日十二度有竒積二十九¶
　日零四百九十九分而月與日㑹四百九十九分是¶
　六時零三刻弱也二十九日零六時三刻實為一月¶
　十二㑹得全日三百四十八乃十二箇二十九日餘¶
　分之積以日法算之其五千六百四十分該六日而¶
　得六者得六日也零者尚有三百四十八分三百四¶
<pb:KR3k0050_WYG_026-41a>¶
　十八日加六日一歳通三百五十四日此一歳小歳¶
　之數也十九年閏餘通得二百單六日須置七閏月¶
　所以毎十九年或二十年必氣朔同日者一畨也然¶
　一歳只有三百五十四日而經云期三百有六旬有¶
　六日何也此一歳大歳之數也葢今年立春到明年¶
　立春二十四氣全數並有三百六十五日零二十五¶
　刻即四分日之一以二十五刻當一日舉全數而言¶
　故曰三百六旬有六日也二氣為一月必有三十日¶
<pb:KR3k0050_WYG_026-41b>¶
　零二時五刻始交後月節氣合二十四氣該三百六¶
　十五日零二十五刻此氣盈之溢數也十二月有六¶
　小盡者此數朔虚之虧數也一朔無三十日全非朔¶
　虚而何二氣必三十日添二時五刻非氣盈而何節¶
　氣之有餘與小盡之不足二者並行而不悖因此有¶
　餘不足而置閏于其間二者參合而交相成兹其為¶
　萬世不能易之妙法歟¶
　　中星位¶
<pb:KR3k0050_WYG_026-42a>¶
　二十八宿迭見南方午位　即中星也¶
　　正月　(上旬日在女初昏胃見南方午位/中旬日在虚初昏昴見南方午位)¶
　¶
　¶
　¶
　¶
　　五月　(上半月日在觜初昏翼見南方午位/下半月日在參初昏軫見南方午位)¶
　　六月　(上半月日在井初昏角見南方午位/下半月日在鬼初昏亢見南方午位)¶
<pb:KR3k0050_WYG_026-42b>¶
　　七月　(上旬日在柳初昏氐見南方午位/中旬日在星初昏房見南方午位)¶
　¶
　¶
　¶
　¶
　　十一月(上半月日在尾初昏室見南方午位/下半月日在箕初昏壁見南方午位)¶
　　十二月(上半月日在斗初昏奎見南方午位/下半月日在牛初昏婁見南方午位)¶
　　　　　(本朝推歩太陽纒度以定昏旦中星/)¶
<pb:KR3k0050_WYG_026-43a>¶
　冬至日日在箕五度每歳以冬至日度為首冬至日¶
　在箕五度日與天㑹其日寅時初二刻天運始于寅¶
　日行亦始于寅按推步之法以璇璣玉衡圖天盤轉¶
　輪推步至辰時初初刻日欲出以前九十一度則見¶
　軫宿在午為旦中日入之際加申時正四刻以後九¶
　十一度則見壁宿在午為昏中後八日自寅時初初¶
　刻順行十二位已退一位過丑¶
　小寒日日在斗十一度將斗十一度自丑時順行至¶
<pb:KR3k0050_WYG_026-43b>¶
　卯時至二刻日始出則見角宿在午為旦中至午時¶
　正一刻斗宿在午井宿在子為日中順行至酉時初¶
　初刻則見奎宿在午為昏中順行至子時初四刻斗¶
　宿在子井宿在午為宵中¶
　大寒日日在牛四度後四日入子女二度其夜子時¶
　初四刻女宿在子栁宿在午諸星居垣入局順行至¶
　夘時正二刻氐宿在午為旦中自夘時順行至午時¶
　正初刻女宿在午為日中自午時順行至酉時初初¶
<pb:KR3k0050_WYG_026-44a>¶
　刻胃宿在午為昏中¶
　立春日日在虚四度其日子時正一刻虚宿在子諸¶
　星居垣入局而星宿在午為宵中自子至卯時正一¶
　刻房宿在午為旦中自夘至午時正初刻虚宿在午¶
　為日中自午至酉時正一刻虚宿在酉昴宿在午為¶
　昏中¶
　雨水日日在危九度其夜亥時正四刻危宿順行至子¶
　時而張宿在午為宵中自子順行至夘時正一刻尾¶
<pb:KR3k0050_WYG_026-44b>¶
　宿在午為旦中自夘至酉時初二刻畢宿在午為昏¶
　中後四日入亥危十三度¶
　驚蟄日日在室九度其夜子時而翼宿在午為宵中¶
　夘時尾宿在午為旦中酉時觜宿在午為昏中¶
　春分日日在壁五度後七日入戌圭二度其日戌時¶
　諸星居垣入局自戌時順行至子時正初刻奎宿在¶
　子角宿在午為宵中自子至夘時正二刻斗宿在午¶
　為旦中自夘至午奎宿在午為日中自午至酉井宿¶
<pb:KR3k0050_WYG_026-45a>¶
　在午為昏中¶
　清明日日在奎十一度自戌時正二刻順行至子時¶
　正初刻角宿在午為宵中順行至卯時初三刻斗宿¶
　在午為旦中自夘順行至酉時正二刻井宿在午為昏¶
　中¶
　榖雨日日在婁九度後八日入酉胃四度具日在酉時¶
　諸星居垣入局其夜子時正初刻胃宿在子氐宿在¶
　午為宵中夘時女宿在午為旦中酉時栁宿在午為¶
<pb:KR3k0050_WYG_026-45b>¶
　昏中¶
　立夏日日在胃十一度午時胃中夘時女中子時氐¶
　中酉時栁中¶
　小滿日日在昴十度後九日入申畢七度子時心中¶
　午時畢中夘時危中酉時張中¶
　芒種日日在畢十三度　中星同前¶
　夏至日日在井二度後八日入未井九度其日未時¶
　自井宿順時至酉時角宿在午為昏中子時斗中夘¶
<pb:KR3k0050_WYG_026-46a>¶
　時奎宿在午為旦中午時井中酉時軫中¶
　小暑日日在井十七度子時斗中午時井中夘時奎¶
　中酉時角中¶
　大暑日日在鬼一度後七日入午栁四度五時正初¶
　刻栁宿在午為日中酉時氐中子時女中夘時胃中¶
　立秋日日在栁十三度中星同前但度數不同¶
　處暑日日在張七度後九日入巳張十五度午時張¶
　宿在午為日中子時危中夘時畢中酉時心中¶
<pb:KR3k0050_WYG_026-46b>¶
　白露日日在翼五度其日午時翼中子時室中夘時¶
　觜中酉時尾中¶
　秋分日日在軫一度後十二日入辰軫十度其日午¶
　時正初刻軫宿在午為日午酉時箕中子時壁中夘¶
　時參中¶
　寒露日日在軫十五度子時奎中夘時井中酉時斗¶
　中¶
　霜降日日在角十一度後十三入夘氐二度其日午¶
<pb:KR3k0050_WYG_026-47a>¶
　時正初刻氐宿在午為旦中酉時女中子時胃中夘¶
　時栁中¶
　立冬日日在氐五度子時胃中夘時栁中午時氐中¶
　酉時女中¶
　小雪日日在房四度午時房中子時昴中夘時星中¶
　酉時虚中後十一日入寅尾四度夘時翼宿在午為¶
　旦中午時尾中子時觜中酉時室宿在午為昏中¶
　大雪日日在尾八度　中星同前¶
<pb:KR3k0050_WYG_026-47b>¶
　夫太陽厯宿以二十八宿為經日月五星為緯上古¶
　聖人制立璣衡法天地自然之運夜考中星晝驗日¶
　晷以察經星之所在測推日月五星之纒度而推步¶
　之法則以日度為首周天三百六十五度四分度之¶
　一將大陽所至之度按節逐氣逐時逐刻隨其運轉¶
　而步測之自不爽也¶
　¶
　圖書編卷二十六¶
